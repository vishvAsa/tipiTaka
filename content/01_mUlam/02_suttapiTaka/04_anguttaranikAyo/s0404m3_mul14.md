---
title: १४५ (१५) ५. अरियवग्गो

---
(१५) ५. अरियवग्गो  


## १. अरियमग्गसुत्तम्

१४५. ‘‘अरियमग्गञ्च वो, भिक्खवे, धम्मं देसेस्सामि अनरियमग्गञ्च। तं सुणाथ…पे॰… कतमो च, भिक्खवे, अनरियो मग्गो? मिच्छादिट्ठि…पे॰… मिच्छाविमुत्ति – अयं वुच्चति, भिक्खवे, अनरियो मग्गो। कतमो च, भिक्खवे, अरियो मग्गो? सम्मादिट्ठि…पे॰… सम्माविमुत्ति – अयं वुच्चति, भिक्खवे, अरियो मग्गो’’ति। पठमम्।  


## २. कण्हमग्गसुत्तम्

१४६. ‘‘कण्हमग्गञ्च वो, भिक्खवे, धम्मं देसेस्सामि सुक्कमग्गञ्च। तं सुणाथ…पे॰… कतमो च, भिक्खवे, कण्हमग्गो? मिच्छादिट्ठि…पे॰… मिच्छाविमुत्ति – अयं वुच्चति, भिक्खवे, कण्हमग्गो। कतमो च, भिक्खवे, सुक्कमग्गो? सम्मादिट्ठि…पे॰… सम्माविमुत्ति – अयं वुच्चति, भिक्खवे, सुक्कमग्गो’’ति। दुतियम्।  


## ३. सद्धम्मसुत्तम्

१४७. ‘‘सद्धम्मञ्च वो, भिक्खवे, धम्मं देसेस्सामि असद्धम्मञ्च। तं सुणाथ…पे॰… कतमो च, भिक्खवे, असद्धम्मो? मिच्छादिट्ठि…पे॰… मिच्छाविमुत्ति – अयं वुच्चति, भिक्खवे, असद्धम्मो। कतमो च, भिक्खवे, सद्धम्मो? सम्मादिट्ठि…पे॰… सम्माविमुत्ति – अयं वुच्चति, भिक्खवे, सद्धम्मो’’ति। ततियम्।  


## ४. सप्पुरिसधम्मसुत्तम्

१४८. ‘‘सप्पुरिसधम्मञ्च वो, भिक्खवे, देसेस्सामि असप्पुरिसधम्मञ्च। तं सुणाथ …पे॰… कतमो च, भिक्खवे, असप्पुरिसधम्मो? मिच्छादिट्ठि…पे॰… मिच्छाविमुत्ति – अयं वुच्चति, भिक्खवे, असप्पुरिसधम्मो। कतमो च, भिक्खवे, सप्पुरिसधम्मो? सम्मादिट्ठि…पे॰… सम्माविमुत्ति – अयं वुच्चति, भिक्खवे, सप्पुरिसधम्मो’’ति। चतुत्थम्।  


## ५. उप्पादेतब्बसुत्तम्

१४९. ‘‘उप्पादेतब्बञ्च वो, भिक्खवे, धम्मं देसेस्सामि न उप्पादेतब्बञ्च। तं सुणाथ…पे॰… कतमो च, भिक्खवे, न उप्पादेतब्बो धम्मो? मिच्छादिट्ठि…पे॰… मिच्छाविमुत्ति – अयं वुच्चति, भिक्खवे, न उप्पादेतब्बो धम्मो। कतमो च, भिक्खवे, उप्पादेतब्बो धम्मो? सम्मादिट्ठि…पे॰… सम्माविमुत्ति – अयं वुच्चति, भिक्खवे, उप्पादेतब्बो धम्मो’’ति। पञ्चमम्।  


## ६. आसेवितब्बसुत्तम्

१५०. ‘‘आसेवितब्बञ्च वो, भिक्खवे, धम्मं देसेस्सामि न आसेवितब्बञ्च। तं सुणाथ…पे॰… कतमो च, भिक्खवे, न आसेवितब्बो धम्मो? मिच्छादिट्ठि…पे॰… मिच्छाविमुत्ति – अयं वुच्चति, भिक्खवे, न आसेवितब्बो धम्मो। कतमो च, भिक्खवे, आसेवितब्बो धम्मो? सम्मादिट्ठि…पे॰… सम्माविमुत्ति – अयं वुच्चति, भिक्खवे, आसेवितब्बो धम्मो’’ति। छट्ठम्।  


## ७. भावेतब्बसुत्तम्

१५१. ‘‘भावेतब्बञ्च वो, भिक्खवे, धम्मं देसेस्सामि न भावेतब्बञ्च । तं सुणाथ…पे॰… कतमो च, भिक्खवे, न भावेतब्बो धम्मो? मिच्छादिट्ठि…पे॰… मिच्छाविमुत्ति – अयं वुच्चति, भिक्खवे, न भावेतब्बो धम्मो। कतमो च, भिक्खवे, भावेतब्बो धम्मो? सम्मादिट्ठि…पे॰… सम्माविमुत्ति – अयं वुच्चति, भिक्खवे, भावेतब्बो धम्मो’’ति। सत्तमम्।  


## ८. बहुलीकातब्बसुत्तम्

१५२. ‘‘बहुलीकातब्बञ्च वो, भिक्खवे, धम्मं देसेस्सामि न बहुलीकातब्बञ्च। तं सुणाथ…पे॰… कतमो च, भिक्खवे, न बहुलीकातब्बो धम्मो? मिच्छादिट्ठि…पे॰… मिच्छाविमुत्ति – अयं वुच्चति, भिक्खवे, न बहुलीकातब्बो धम्मो। कतमो च, भिक्खवे, बहुलीकातब्बो धम्मो? सम्मादिट्ठि…पे॰… सम्माविमुत्ति – अयं वुच्चति, भिक्खवे, बहुलीकातब्बो धम्मो’’ति। अट्ठमम्।  


## ९. अनुस्सरितब्बसुत्तम्

१५३. ‘‘अनुस्सरितब्बञ्च वो, भिक्खवे, धम्मं देसेस्सामि न अनुस्सरितब्बञ्च। तं सुणाथ…पे॰… कतमो च, भिक्खवे, न अनुस्सरितब्बो धम्मो? मिच्छादिट्ठि…पे॰… मिच्छाविमुत्ति – अयं वुच्चति, भिक्खवे, न अनुस्सरितब्बो धम्मो। कतमो च, भिक्खवे, अनुस्सरितब्बो धम्मो? सम्मादिट्ठि…पे॰… सम्माविमुत्ति – अयं वुच्चति, भिक्खवे, अनुस्सरितब्बो धम्मो’’ति। नवमम्।  


## १०. सच्छिकातब्बसुत्तम्

१५४. ‘‘सच्छिकातब्बञ्च वो, भिक्खवे, धम्मं देसेस्सामि न सच्छिकातब्बञ्च। तं सुणाथ…पे॰… कतमो च, भिक्खवे, न सच्छिकातब्बो धम्मो? मिच्छादिट्ठि…पे॰… मिच्छाविमुत्ति – अयं वुच्चति, भिक्खवे, न सच्छिकातब्बो धम्मो। कतमो च, भिक्खवे, सच्छिकातब्बो धम्मो? सम्मादिट्ठि…पे॰… सम्माविमुत्ति – अयं वुच्चति, भिक्खवे, सच्छिकातब्बो धम्मो’’ति। दसमम्।  
अरियवग्गो पञ्चमो।  
ततियपण्णासकं समत्तम्।  
४. चतुत्थपण्णासकं  