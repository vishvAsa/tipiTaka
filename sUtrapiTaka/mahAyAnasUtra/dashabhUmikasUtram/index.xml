<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;दशभूमिकसूत्रम् on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/</link>
    <description>Recent content in &#43;दशभूमिकसूत्रम् on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/index.xml" rel="self" type="application/rss+xml" />
    <item>
      <title>0१ प्रमुदिता नाम प्रथमा भूमिः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/01_pramuditA_nAma_prathamA_bhUmiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/01_pramuditA_nAma_prathamA_bhUmiH/</guid>
      <description>&lt;p&gt;॥&lt;/p&gt;&#xA;&lt;p&gt;दशभूमिकसूत्रम्॥&lt;/p&gt;&#xA;&lt;p&gt;१ प्रमुदिता नाम प्रथमा भूमिः।&lt;br&gt;&#xA;एवं मया श्रुतम्। एकस्मिन् समये भगवान् परनिर्मितवशवर्तिषु देवभुवनेषु विहरति स्म अचिराभिसंबुद्धो द्वितीये सप्ताहे वशवर्तिनो देवराजस्य विमाने मणिरत्नगर्भे प्रभास्वरे प्रासादे महता बोधिसत्त्वगणेन सार्धं सर्वैरवैवर्तिकैरेकजातिप्रतिबद्धैः। यदुत अनुत्तरायां सम्यक्संबोधावन्योन्यलोकधातुसंनिपतितैः। सर्वैः सर्वबोधिसत्त्वज्ञानविषयगोचरप्रतिलब्धविहारिभिः सर्वतथागतज्ञानविषयप्रवेशावताराप्रतिप्रस्रब्धगोचरैः सर्वजगत्परिपाचनविनययथाकालक्षणाधिष्ठानसर्वक्रियासंदर्शनकुशलैः सर्वबोधिसत्त्वप्रणिधानाभिनिर्हाराप्रतिप्रस्रब्धगोचरैः कल्पार्थक्षेत्रचर्यासंवासिभिः सर्वबोधिसत्त्वपुण्यज्ञानर्द्धिसंभारसुपरिपूर्णाक्षयसर्वजगदुपजीव्यताप्रतिपन्नैः सर्वबोधिसत्त्वप्रज्ञोपायपरमपारमिताप्राप्तैः संसारनिर्वाणमुखसंदर्शनकुशलैः बोधिसत्त्वचर्योपादानाव्यवच्छिन्नैः सर्वबोधिसत्त्वध्यानविमोक्षसमाधिसमापत्यभिज्ञाज्ञानविक्रीडिताभिज्ञासर्वक्रियासंदर्शनकुशलैः सर्वबोधिसत्त्वर्द्धिबलवशिताप्राप्तानभिसंस्कारचित्तक्षणसर्वतथागतपर्षन्मण्डलोपसंक्रमणपूर्वंगमकथापुरुषैः सर्वतथागतधर्मचक्रसंधारणविपुलबुद्धपूजोपस्थानाभ्युत्थितैः सर्वबोधिसत्त्वकर्मसमादानसमताप्रयोगसर्वलोकधातुकायप्रतिभासप्राप्तैः सर्वधर्मधात्वसङ्गस्वररुतघोषानुरवितसर्वत्र्यध्वासङ्गचित्तज्ञानविषयस्फरणैः सर्वबोधिसत्त्वगुणप्रतिपत्तिसुपरिपूर्णानभिलाप्यकल्पाधिष्ठानसंप्रकाशनापरिक्षीणगुणवर्णनिर्देशकैः। यदिदम्वज्रगर्भेण च बोधिसत्त्वेन महासत्त्वेन। रत्नगर्भेण च। पद्मगर्भेण च। श्रीगर्भेण च। पद्मश्रीगर्भेण च। आदित्यगर्भेण च। सूर्यगर्भेण च। क्षितिगर्भेण च। शशिविमलगर्भेण च। सर्वव्यूहालंकारप्रतिभाससंदर्शनगर्भेण च। ज्ञानवैरोचनगर्भेण च। रुचिरश्रीगर्भेण च। चन्दनश्रीगर्भेण च। पुष्पश्रीगर्भेण च। कुसुमश्रीगर्भेण च। उत्पलश्रीगर्भेण च। देवश्रीगर्भेण च। पुण्यश्रीगर्भेण च। अनावरणज्ञानविशुद्धिगर्भेण च। गुणश्रीगर्भेण च। नारायणश्रीगर्भेण च। अमलगर्भेण च। विमलगर्भेण च। विचित्रप्रतिभानालंकारगर्भेण च। महारश्मिजालावभासगर्भेण च। विमलप्रभासश्रीतेजोराजगर्भेण च। सर्वलक्षणप्रतिमण्डितविशुद्धिश्रीगर्भेण च। वज्रार्चिःश्रीवत्सालंकारगर्भेण च। ज्योतिर्ज्वलनार्चिःश्रीगर्भेण च। नक्षत्रराजप्रभावभासगर्भेण च। गगनकोशानावरणज्ञानगर्भेण च। अनावरणस्वरमण्डलमधुरनिर्घोषगर्भेण च। धारणीमुखसर्वजगत्प्रणिधिसंधारणगर्भेण च। सागरव्यूहगर्भेण च। मेरुश्रीगर्भेण च। सर्वगुणविशुद्धिगर्भेण च। तथागतश्रीगर्भेण च। बुद्धश्रीगर्भेण च। विमुक्तिचन्द्रेण च बोधिसत्त्वेन महासत्त्वेन। एवंप्रमुखैरपरिमाणाप्रमेयासंख्येयाचिन्त्यातुल्यामाप्यानन्तापर्यन्तासीमाप्राप्तानभिलाप्यानभिलाप्यैर्बोधिसत्त्वैर्महासत्त्वैः सार्धं नानाबुद्धक्षेत्रसंनिपतितैर्वज्रगर्भबोधिसत्त्वपूर्वंगमैः॥&lt;/p&gt;</description>
    </item>
    <item>
      <title>0२ विमला नाम द्वितीया भूमिः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/02_vimalA_nAma_dvitIyA_bhUmiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/02_vimalA_nAma_dvitIyA_bhUmiH/</guid>
      <description>&lt;p&gt;२ विमला नाम द्वितीया भूमिः।&lt;br&gt;&#xA;उपक्रमगाथाः।&lt;br&gt;&#xA;श्रुत्वैतदुत्तमं स्थानं भूम्याः श्रेष्ठं मनोरमम्।&lt;br&gt;&#xA;प्रसन्नमनसंकल्पहर्षिताः सुगतात्मजाः॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;अभ्युत्थिता आसनेभ्य अभ्युद्गम्य खगपथे।&lt;br&gt;&#xA;अभ्योकिरन्ति कुसुमैः साध्विति व्याहरी गिरा॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;साधु साधु महाप्राज्ञ वज्रगर्भ विशारद।&lt;br&gt;&#xA;यन्निर्दिष्टा त्वया भूमि बोधिसत्त्वान या चरी॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;पर्षद्धि विप्रसन्ना तु विमुक्तिचन्द्रः पृच्छति।&lt;br&gt;&#xA;उत्तरिं कीर्तिया भूमिं द्वितीयां सुगतात्मजाः॥&lt;/p&gt;&#xA;&lt;p&gt;४॥&lt;/p&gt;&#xA;&lt;p&gt;कीदृशा मनसंकल्पा द्वितीयामभिलक्षतः।&lt;br&gt;&#xA;प्रव्याहर महाप्राज्ञ श्रोतुकामा जिनात्मजाः॥&lt;/p&gt;&#xA;&lt;p&gt;५॥&lt;/p&gt;&#xA;&lt;p&gt;उपसंहारगाथाः।&lt;br&gt;&#xA;ते मार्दवार्जवमृदूकर्मणीयचित्ताः&#xA;कल्याणआशय दमाशयताभ्युपेताः।&lt;br&gt;&#xA;संसर्गपेक्षविगताश्च उदारबुद्धि&#xA;माहात्म्य आशयविद् द्वितीयाक्रमन्ति॥&lt;/p&gt;&#xA;&lt;p&gt;६॥&lt;/p&gt;&#xA;&lt;p&gt;अत्र स्थिता गुणधराः कुशलोपपेताः&#xA;प्राणातिपातविगता अविहिंसचित्ताः।&lt;br&gt;&#xA;अदत्तदानपगताः परदारतां च&#xA;सत्यान्विता अपिशुनः पुरुषप्रधानाः॥&lt;/p&gt;</description>
    </item>
    <item>
      <title>0३ प्रभाकरी नाम तृतीया भूमिः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/03_prabhAkarI_nAma_tRtIyA_bhUmiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/03_prabhAkarI_nAma_tRtIyA_bhUmiH/</guid>
      <description>&lt;p&gt;३ प्रभाकरी नाम तृतीया भूमिः।&lt;br&gt;&#xA;वज्रगर्भो बोधिसत्त्व आह - योऽयं भवन्तो जिनपुत्रा बोधिसत्त्वो द्वितीयायां बोधिसत्त्वभूमौ सुपरिशोधिताध्याशयस्तृतीयां बोधिसत्त्वभूमिमाक्रमति, स दशभिश्चित्ताशयमनस्कारैराक्रमति। कतमैर्दशभिः ? यदुत शुद्धचित्ताशयमनस्कारेण च स्थिरचित्ताशयमनस्कारेण च निर्विच्चित्ताशयमनस्कारेण च अविरागचित्ताशयमनस्कारेण च अविनिवर्तचित्ताशयमनस्कारेण च दृढचित्ताशयमनस्कारेण च उत्तप्तचित्ताशयमनस्कारेण च अतृप्तचित्ताशयमनस्कारेण च उदारचित्ताशयमनस्कारेण च माहात्म्यचित्ताशयमनस्कारेण च। एभिर्दशभिश्चित्ताशयमनस्कारैराक्रमति। स खलु पुनर्भवन्तो जिनपुत्रा बोधिसत्त्वस्तृतीयायां बोधिसत्त्वभूमौ स्थितोऽनित्यतां च सर्वसंस्कारगतस्य यथाभूतं प्रत्यवेक्षते, दुःखतां च अशुभतां च अनाश्वासिकतां च विप्रलोपतां च अचिरस्थितिकतां च क्षणिकोत्पादनिरोधतां च पूर्वन्तासंभवतां च अपरान्तासंक्रान्तितां च प्रत्युत्पन्नाव्यवस्थिततां च सर्वसंस्कारगतस्य प्रत्यवेक्षते। स एवंभूतं सर्वसंस्कारगतं संपश्यन्ननभिसरं निराक्रन्दं सशोकं सपरिदेवं सोपायासं प्रियाप्रियविनिबद्ध दुःखदौर्मनस्योपायासाबहुलमसंनिचयभूतं रागद्वेषमोहाग्निसंप्रदीप्तमनेकव्याधिविवर्धितं च आत्मभावं संपश्यन् भूयस्या मात्रया सर्वसंस्कारेभ्यश्चित्तमुच्चालयति, तथागतज्ञाने च संप्रेषयति। स तथागतज्ञानस्याचिन्त्यतां च समनुपश्यति, अतुल्यतां च अप्रमेयतां च दुरासदतां च असंस्पृष्टतां च निरुपद्रवतां च निरुपायासतां च अभयपुरगमनीयतां च अपुनरावृत्तितां च बहुजनपरित्राणतां च समनुपश्यति। स एवमप्रमाणतां च तथागतज्ञानस्य समनुपश्यन् एवं बहूपद्रवतां च सर्वसंस्कारगतस्य व्युपपरीक्षमाणो भूयस्या मात्रया सत्त्वानामन्तिके दश चित्ताशयानुपस्थापयति। कतमान् दश? यदुत अनाथात्राणाप्रतिशरणचित्ताशयतां च नित्यदरिद्रप्रतिशरणचित्ताशयतां च रागद्वेषमोहाग्निसंप्रदीप्तप्रतिशरणचित्ताशयतां च भवचारकावरुद्धप्रतिशरणचित्ताशयतां च सततसमितक्लशगहेनावृतप्रसुप्तप्रतिशरणचित्ताशयतां च विलोकनसमर्थप्रतिशरणचित्ताशयतां च कुशलधर्मच्छन्दरहितप्रतिशरणचित्ताशयतां च बुद्धधर्मप्रमुषितप्रतिशरणचित्ताशयतां च संसारस्रोतोनुवाहिप्रतिशरणचित्ताशयतां च मोक्षोपायप्रणष्टप्रतिशरणचित्ताशयतां च। इमान् दश चित्ताशयनुपस्थापयति॥&lt;/p&gt;</description>
    </item>
    <item>
      <title>0४ अर्चिष्मती नाम चतुर्थी भूमिः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/04_archiShmatI_nAma_chaturthI_bhUmiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/04_archiShmatI_nAma_chaturthI_bhUmiH/</guid>
      <description>&lt;p&gt;४ अर्चिष्मती नाम चतुर्थी भूमिः।&lt;br&gt;&#xA;उपक्रमगाथाः।&lt;br&gt;&#xA;एवं श्रूणित्व चरणं विपुलं&#xA;भूम्युत्तमं मनुरमं प्रवरम्।&lt;br&gt;&#xA;संहर्षिता जिनसुतात्तमना&#xA;अभ्योकिरन्ति कुसुमेभि जिनम्॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;संकम्पिता लवणतोयधरा&#xA;इह धर्मदेशनमुदीरयताम्।&lt;br&gt;&#xA;मरुकन्यका अभिमनोरुचिराः&#xA;संगीतियुक्त वरधर्मरताः॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;वशवर्ति देवपतिरात्तमना&#xA;मणिरत्न दिव्य सुगतस्य क्षिपी।&lt;br&gt;&#xA;वाचं अभाषि अथ एव जिनो&#xA;उत्पन्न अर्थ गुणपारगतो॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;किं कारणं तथ हि धर्मवरं&#xA;संबोधिसत्त्वचरणं परमम्।&lt;br&gt;&#xA;भूमिर्विदू न इयमद्य श्रुता&#xA;यस्याश्रवो दुर्लभ कल्पशतैः॥&lt;/p&gt;&#xA;&lt;p&gt;४॥&lt;/p&gt;&#xA;&lt;p&gt;भूयः प्रभाष नरदेवहिता&#xA;चर्यावरां जिनसुतान् विदू।&lt;br&gt;&#xA;श्रोष्यन्ति ते मरुतसंघगणा&#xA;भूतं विनिश्चयमनन्यपदम्॥&lt;/p&gt;&#xA;&lt;p&gt;५॥&lt;/p&gt;</description>
    </item>
    <item>
      <title>0५ सुदुर्जया नाम पञ्चमी भूमिः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/05_sudurjayA_nAma_panchamI_bhUmiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/05_sudurjayA_nAma_panchamI_bhUmiH/</guid>
      <description>&lt;p&gt;५ सुदुर्जया नाम पञ्चमी भूमिः।&lt;br&gt;&#xA;उपक्रमगाथाः।&lt;br&gt;&#xA;चरणमथ श्रुणित्वा भूमिश्रेष्ठां विदूनां&#xA;जिनसुत परितुष्टा हर्षिता धर्महेतोः।&lt;br&gt;&#xA;गगनि कुसुमवर्षं उत्सृजन्ती उदग्राः&#xA;साधु सुगतपुत्र व्याहृतं ते महात्मा॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;मरुपति वशवर्ती सार्ध देवागणेन&#xA;स्वगगत सुगतस्य पूजानार्थं उदग्रा।&lt;br&gt;&#xA;विविधरुचिरमेघाः स्निग्धआभा मनोज्ञाः&#xA;अभिकिर सुगतस्य हर्षिताः प्रीणिताश्च॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;गीतरुत मनोज्ञा वाद्यतूर्याभिनादा&#xA;देववधुप्रयुक्ताः शास्तु संपूजनार्थम्।&lt;br&gt;&#xA;जिन पुन तथरूपं दर्शयन्ति स्म स्थानं&#xA;सर्वरुतस्वरेभी एव शब्दः प्रयुक्तः॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;सुचिरेण आशयु प्रपूर्ण मुनेः&#xA;सुचिरेण बोधि शिव प्राप्त जिनः।&lt;br&gt;&#xA;सुचिरेण दृष्ट नरदेवहितः&#xA;संप्राप्त देवपुरि शाक्यमुनिः॥&lt;/p&gt;</description>
    </item>
    <item>
      <title>0६ अभिमुखी नाम षष्ठी भूमिः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/06_abhimukhI_nAma_ShaShThI_bhUmiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/06_abhimukhI_nAma_ShaShThI_bhUmiH/</guid>
      <description>&lt;p&gt;६ अभिमुखी नाम षष्ठी भूमिः।&lt;br&gt;&#xA;उपक्रमगाथाः।&lt;br&gt;&#xA;चरणवर श्रुणित्वा भूमिश्रेष्ठं विदूनां&#xA;गगनि सुगतपुत्रा हर्षिताः पुष्पवर्षी।&lt;br&gt;&#xA;मणिरतन उदारा आभयुक्ता विशुद्धा&#xA;अभिकिर सुगतस्य साध्विति व्याहरन्तः॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;मरुत शतसहस्रा हर्षिता अन्तरीक्षे&#xA;दिविय रुचिर चित्रा रत्नचूर्णा उदाराः।&lt;br&gt;&#xA;अभिकिर सुगतेभ्यो गन्धमाल्यानुलेपान्&#xA;छत्रध्वजापताकाहारचन्द्रार्धहारान्॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;मरुपति वशवर्ती सर्वदेवगणेन&#xA;उपरि खग पठित्वा मेघ रत्नामयानि।&lt;br&gt;&#xA;अभिकिरिषु प्रसन्नः पूजनार्थं जिनस्य&#xA;साधु सुगतपुत्रा व्याहरी हृष्टचित्ताः॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;अमरवधुसहस्राण्यन्तरीक्षे स्थितानि&#xA;गीत रुत मनोज्ञा वाद्यसंगीतियुक्ता।&lt;br&gt;&#xA;सर्वरुतस्वरेभ्यो एव शब्दा रवन्ते&#xA;जिन कृतु सुमनोज्ञैः क्लेशतापस्य हन्ता॥&lt;/p&gt;&#xA;&lt;p&gt;४॥&lt;/p&gt;</description>
    </item>
    <item>
      <title>0७ दूरंगमा नाम सप्तमी भूमिः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/07_dUraMgamA_nAma_saptamI_bhUmiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/07_dUraMgamA_nAma_saptamI_bhUmiH/</guid>
      <description>&lt;p&gt;७ दूरंगमा नाम सप्तमी भूमिः।&lt;br&gt;&#xA;उपक्रमगाथाः।&lt;br&gt;&#xA;अथ विविधरुचिरमेघान् मरुद्गणोऽभिकिरिषु वेगप्राप्ताः।&lt;br&gt;&#xA;प्रव्याहरन्ति मधुरा गिरिवर शुभ प्रीतिसंपूर्णाः॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;साधु वरतीक्ष्णचित्ता गुणशतसमुपेतज्ञानवशवर्तिम्।&lt;br&gt;&#xA;वरचरणं परितुष्टं जगहितवरपुण्डरीकाणाम्॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;तद प्रवरमतुलमाभा महेश्वराः खेगता नरवरस्य।&lt;br&gt;&#xA;वररुचिरगन्धमेघानभिकिरि क्लेशौघमपहर्तुम्॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;प्रव्याहरन्ति मधुरं मरुद्गणा हर्षकररुचिरघोषाः।&lt;br&gt;&#xA;परमसुलब्धलाभाः श्रुतु यैरयु भूमिनिर्देशः॥&lt;/p&gt;&#xA;&lt;p&gt;४॥&lt;/p&gt;&#xA;&lt;p&gt;तूर्य मधुरघोषयुक्त मरुकन्याः प्रीणितमनोभिः।&lt;br&gt;&#xA;सुचरसुगतानुभावाद्वरचरिरियमीदृशी प्रोक्ता॥&lt;/p&gt;&#xA;&lt;p&gt;५॥&lt;/p&gt;&#xA;&lt;p&gt;सुमनी सुचरणश्रेष्ठः सुदान्त दमकान लोकमहितानाम्।&lt;br&gt;&#xA;अतिक्रम्य सर्वलोकं लोकचरिं दर्शयी सूक्ष्माम्॥&lt;/p&gt;&#xA;&lt;p&gt;६॥&lt;/p&gt;&#xA;&lt;p&gt;दर्शेन्ति काय विविधान् कायाकायांश्च धर्मतोपेताः।&lt;br&gt;&#xA;शमथः समितिविभक्तो भणति घोषं न चाक्षरं रवति॥&lt;/p&gt;</description>
    </item>
    <item>
      <title>0८ अचला नाम अष्टमी भूमिः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/08_achalA_nAma_aShTamI_bhUmiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/08_achalA_nAma_aShTamI_bhUmiH/</guid>
      <description>&lt;p&gt;८ अचला नाम अष्टमी भूमिः।&lt;br&gt;&#xA;उपक्रमगाथाः।&lt;br&gt;&#xA;एव श्रुत्व चरणं विदुन श्रेष्ठं&#xA;देवसंघ मुदिता मरुपतिश्च।&lt;br&gt;&#xA;बोधिसत्त्व बहवो जगद्धितैषि&#xA;पूजयन्ति सुगतं जिनसुतांश्च॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;पुष्पमाल्य रुचिरा ध्वजापताका&#xA;गन्धचूर्ण रुचिरा रतनवस्त्रा।&lt;br&gt;&#xA;छत्र नैकरुचिरान् मणिप्रत्युप्तान्&#xA;हारमेघप्रवरानभिसृजन्ति॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;मनोज्ञघोषमधुरं सुरवन्दू&#xA;मुक्त नैकतुरियप्रवरनाटान्।&lt;br&gt;&#xA;पूजनार्थि जिनपुत्र सुगतांश्च&#xA;वर्णश्रेष्ठ मुनिनो उदाहरन्ति॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;सर्वि दर्शि वृषभी द्विपादश्रेष्ठो&#xA;दर्शि बुद्धविषयं जगद्धितार्थम्।&lt;br&gt;&#xA;शब्दमेघ रुचिरान् प्रताडमाना-&#xA;स्तूर्यताल विविधास्तद प्रमुक्ताः॥&lt;/p&gt;&#xA;&lt;p&gt;४॥&lt;/p&gt;&#xA;&lt;p&gt;वालकोटि सुगताः शतसहस्रा&#xA;गङ्गाकोटि नयुता रजविशिष्टाः।&lt;br&gt;&#xA;क्षेममप्रतिसमाः प्रवरश्रेष्ठं&#xA;देशयन्ति वृषभी विरजधर्मम्॥&lt;/p&gt;&#xA;&lt;p&gt;५॥&lt;/p&gt;&#xA;&lt;p&gt;प्रेत तिर्य नरका मनुजदेवाः&#xA;यक्ष रक्ष भुजगा असुरसंघा।&lt;br&gt;&#xA;&amp;hellip;&amp;hellip;&amp;hellip;&amp;hellip;&amp;hellip;&amp;hellip;&amp;hellip;&amp;hellip;&amp;hellip;&amp;hellip;&amp;hellip;&#xA;नानकर्मविषये समनुभोन्ति॥&lt;/p&gt;</description>
    </item>
    <item>
      <title>0९ साधुमती नाम नवमी भूमिः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/09_sAdhumatI_nAma_navamI_bhUmiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/09_sAdhumatI_nAma_navamI_bhUmiH/</guid>
      <description>&lt;p&gt;९ साधुमती नाम नवमी भूमिः।&lt;br&gt;&#xA;उपक्रमगाथाः।&lt;br&gt;&#xA;इमां भूमिं प्रभाषता कम्पिताः क्षेत्रकोटयः।&lt;br&gt;&#xA;अधिष्ठाना नरेन्द्रस्य अप्रमेया अचिन्तिया॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;आभास रुचिरा मुक्ताः कायतः सर्वदर्शिनो।&lt;br&gt;&#xA;तयावभासिताः क्षेत्राः सत्त्वाश्च सुखितास्तया॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;बोधिसत्त्वसहस्राणि अन्तरिक्षे स्थितानि च।&lt;br&gt;&#xA;दिव्यातिक्रान्तपूजाय पूज्यन्ते वदतां वरम्॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;महेश्वरा देवपुत्रा वशवर्ती प्रहर्षिताः।&lt;br&gt;&#xA;नानाप्रकारपूजाभिः पूजेन्ति गुणसागरम्॥&lt;/p&gt;&#xA;&lt;p&gt;४॥&lt;/p&gt;&#xA;&lt;p&gt;ततोऽप्सरःसहस्राणि हर्षिताः प्रीणितेन्द्रियाः।&lt;br&gt;&#xA;दिव्या सुयत्ता संगीताः शास्तु पूजामजग्रयम्॥&lt;/p&gt;&#xA;&lt;p&gt;५॥&lt;/p&gt;&#xA;&lt;p&gt;तेभ्यश्च तूर्यनादेभ्य अनुभावान्महर्षिणः।&lt;br&gt;&#xA;ईदृशा रुतसहस्रा रवन्ती मधुरस्वराः॥&lt;/p&gt;&#xA;&lt;p&gt;६॥&lt;/p&gt;&#xA;&lt;p&gt;इमि सर्वे जिनसुता खिलमलविगता&#xA;उपगत भुवि वरसुरुचिरचरणाः।&lt;br&gt;&#xA;जगहित विचरति दशदिश वृषभी&#xA;दर्शयि जिनचरि खगसममनसा॥&lt;/p&gt;</description>
    </item>
    <item>
      <title>१० धर्ममेघा नाम दशमी भूमिः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/10_dharmameghA_nAma_dashamI_bhUmiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/10_dharmameghA_nAma_dashamI_bhUmiH/</guid>
      <description>&lt;p&gt;१० धर्ममेघा नाम दशमी भूमिः।&lt;br&gt;&#xA;उपक्रमगाथाः।&lt;br&gt;&#xA;एव श्रुत्व चरणमनुत्तमं&#xA;शुद्धवासनयुताः प्रहर्षिताः।&lt;br&gt;&#xA;अन्तरीक्षस्थित प्रीणितेन्द्रियाः&#xA;पूजयन्ति सुगतं तथागतम्॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;बोधिसत्त्वनयुता अचिन्तिया&#xA;अन्तरीक्षगतिप्राप्तिहर्षिताः।&lt;br&gt;&#xA;गन्धमेघ अतुलान् मनोमयान्&#xA;धूपयन्ति सत्त्वक्लेशघातिनः॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;देवराज वशवर्ति प्रीणितो&#xA;अन्तरीक्ष त्रिसहस्रकोटिभिः।&lt;br&gt;&#xA;वस्त्रकैः समकरी सगौरवा&#xA;भ्रामयन्ति रुचिरान् वरान् शतम्॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;अप्सरा बहव प्रीणितेन्द्रियाः&#xA;पूजयन्ति सुगतं सगौरवाः।&lt;br&gt;&#xA;तूर्यकोटिनयुताः प्रवादिता&#xA;एवरूप रवुयुक्त रावतः॥&lt;/p&gt;&#xA;&lt;p&gt;४॥&lt;/p&gt;&#xA;&lt;p&gt;एकक्षेत्र सुगतो निषण्णकः&#xA;सर्वक्षेत्रि प्रतिभास दर्शयी।&lt;br&gt;&#xA;कायकोटि विविधा मनोरमा&#xA;धर्मधातुविपुलान् स्फरित्वन॥&lt;/p&gt;&#xA;&lt;p&gt;५॥&lt;/p&gt;&#xA;&lt;p&gt;एकरोमु सुगतस्य रश्मयो&#xA;निश्चरन्ति जगक्लेश शाम्यति।&lt;br&gt;&#xA;शक्यु (क्षेत्र-रज-धातुऽपि) क्षयी&#xA;तस्य रश्मिगणना त्वजानितुम्॥&lt;/p&gt;</description>
    </item>
    <item>
      <title>11 दशभूमिकसूत्रे गाथाविभागः - १ प्रमुदिता नाम प्रथमा भूमिः।</title>
      <link>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/11_dashabhUmikasUtre_gAthAvibhAgaH_-_1_pramuditA_n/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/11_dashabhUmikasUtre_gAthAvibhAgaH_-_1_pramuditA_n/</guid>
      <description>&lt;p&gt;दशभूमिकसूत्रे गाथाविभागः।&lt;br&gt;&#xA;१ प्रमुदिता नाम प्रथमा भूमिः।&lt;br&gt;&#xA;उपक्रमः।&lt;br&gt;&#xA;ते शुक्लधर्मुपचिताः कुशलोपपेताः&lt;br&gt;&#xA;पर्युपासिताः सुगतमैत्रकृपानुकूलाः।&lt;br&gt;&#xA;अधिमुक्त्युदार कुशलाशय शुद्धभावा-&#xA;श्चित्तं जनेन्ति अतुलं जिनज्ञानहेतोः॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;सर्वज्ञबुद्धबलशोधनवीर्यस्थामा&#xA;जिनधर्मनिष्पत्तिजगत्परित्रायणार्थाः।&lt;br&gt;&#xA;महाकृपोचयवर्तनधर्मचक्रं&#xA;जिनक्षेत्रशोधमुपपद्यति चित्तश्रेष्ठम्॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;त्र्यध्वैकवीक्षणविबुद्धननिर्विकल्पा&#xA;नानाविधे जगति कालविशोधनार्थम्।&lt;br&gt;&#xA;संक्षेपसर्वगुण एषितु नायकानाम्&#xA;आकाशतुल्य समुदेति उदारचित्तम्॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;प्रज्ञाधिपत्य कृपपूर्वमुपाययुक्तम्&#xA;अधिमुक्ति - आशय - विशुद्ध - बलाप्रमाणम्।&lt;br&gt;&#xA;आसङ्गताभिमुखता - अपरप्रणेयं&#xA;समतोपपेत - सुगतं वरचित्तजातम्॥&lt;/p&gt;&#xA;&lt;p&gt;४॥&lt;/p&gt;&#xA;&lt;p&gt;सहजातिचित्तरतनं सुगतात्मजानाम्&#xA;अतिक्रान्त बालचरि बुद्धचरि ह्युपेतः।&lt;br&gt;&#xA;जातः कुले दशबलान अनोद्यपद्यः&#xA;समतां जिने अनुगतो नियताग्रबोधिः॥&lt;/p&gt;&#xA;&lt;p&gt;५॥&lt;/p&gt;</description>
    </item>
    <item>
      <title>११ परीन्दनापरिवर्तः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/11_parIndanAparivartaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/dashabhUmikasUtram/11_parIndanAparivartaH/</guid>
      <description>&lt;p&gt;११ परीन्दनापरिवर्तः।&lt;br&gt;&#xA;उपक्रमः।&lt;br&gt;&#xA;एतास्ताः खलु पुनर्भो जिनपुत्रा दश बोधिसत्त्वभूमयः समासतो निर्दिष्टाः सर्वाकारवरोपेतसर्वज्ञज्ञानानुगता द्रष्टव्याः। तस्यां वेलायामयं त्रिसाहस्रमहासाहस्रो लोकधातुः षड्विकारं प्राकम्पत्। विविधानि च पुष्पाणि वियतो न्यपतन्। दिव्यमानुष्यकानि च तूर्याणि संप्रवादितान्यभूवन्। अनुमोदनाशब्देन च यावदकनिष्ठभुवनं विज्ञप्तमभूत्॥&lt;/p&gt;&#xA;&lt;p&gt;अथ तस्मिन् समये भगवांस्तान् विमुक्तिचन्द्रप्रमुखान् सर्वान् बोधिसत्त्वानामन्त्र्य एवमादिशत् - इमामहं मार्षा असंख्येयकल्पकोटीनयुतशतसहस्रसमुदानीतामनुत्तरां सम्यक्संबोधिं युष्माकं हस्ते परिन्दामि अनुपरिन्दामि परमया परिन्दनया। तद्यूयं सर्वे स्वयं चैवमिमं धर्मपर्यायं धारयत, परेभ्यश्च विस्तरेण संप्रकाशयत। संक्षेपान्मार्षा यदि तथागतः कल्पस्थितिकेनायुःप्रमाणेन रात्रिंदिवमधितिष्ठमानोऽस्य धर्मपर्यायस्य वर्णं भाषते, नैवास्य धर्मपर्यायस्य वर्णपर्यन्तो भवेत्, न च तथागतप्रतिभानक्षयो भवेत्। यथा तथागतशीलसमाधिप्रज्ञाविमुक्तिज्ञानदर्शनमप्रमाणमपर्यन्तम्, एवमेव मार्षा य इमं धर्मपर्यायमुद्ग्रहीष्यति धारयिष्यति वाचयिष्यति लिखिष्यति लिखापयिष्यति पर्यवाप्स्यति प्रवर्तयिष्यति, पर्षन्मध्ये च विस्तरेण संप्रकाशयिष्यति - अनेन चित्तेन कथममी सत्त्वा एवमुदारधर्मस्य लाभिनः स्युरिति श्रद्धया सत्कृत्य श्रावयिष्यन्ति श्रोष्यन्ति च योनिशो मनसि भावयिष्यन्ति च। पुस्तकलिखितं कृत्वा गृहे धारयिष्यति सत्करिष्यति गुरुकरिष्यति मानयिष्यति पूजयिष्यति। अमात्सर्यचित्ततया अस्य धर्मपर्यायस्य वर्णं भाषित्वा लिखनाय वाचनाय स्वाध्ययनाय पूजनाय दर्शनाय दास्यति, तेषामपि नास्ति पुण्यपर्यन्तः॥&lt;/p&gt;</description>
    </item>
  </channel>
</rss>
