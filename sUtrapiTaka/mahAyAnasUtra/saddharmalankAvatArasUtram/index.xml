<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;सद्धर्मलङ्कावतारसूत्रम् on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/</link>
    <description>Recent content in &#43;सद्धर्मलङ्कावतारसूत्रम् on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/index.xml" rel="self" type="application/rss+xml" />
    <item>
      <title>0१ रावणाध्येषणापरिवर्तः प्रथमः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/01_rAvaNAdhyeShaNAparivartaH_prathamaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/01_rAvaNAdhyeShaNAparivartaH_prathamaH/</guid>
      <description>&lt;p&gt;॥&lt;/p&gt;&#xA;&lt;p&gt;सद्धर्मलङ्कावतारसूत्रम्॥&lt;/p&gt;&#xA;&lt;p&gt;ॐ नमो रत्नत्रयाय। ॐ नमः सर्वबुद्धबोधिसत्त्वेभ्यः॥&lt;/p&gt;&#xA;&lt;p&gt;१ रावणाध्येषणापरिवर्तः प्रथमः।&lt;br&gt;&#xA;एवं मया श्रुतम्। एकस्मिन् समये भगवांल्लङ्कापुरे समुद्रमलयशिखरे विहरति स्म नानारत्नगोत्रपुष्पप्रतिमण्डिते महता भिक्षुसंघेन सार्धं महता च बोधिसत्त्वगणेन नानाबुद्धक्षेत्रसंनिपतितैर्बोधिसत्त्वैर्महासत्त्वैः अनेकसमाधिवशिताबलाभिज्ञाविक्रीडितैर्महामतिबोधिसत्त्वपूर्वंगमैः सर्वबुद्धपाण्यभिषेकाभिषिक्तैः स्वचित्तदृश्यगोचरपरिज्ञानार्थकुशलैर्नानासत्त्वचित्तचरित्ररूपनयविनयधारिभिः पञ्चधर्मस्वभावविज्ञाननैरात्म्याद्वयगतिंगतैः॥&lt;/p&gt;&#xA;&lt;p&gt;तेन खलु पुनः समयेन भगवान् सागरनागराजभवनात् सप्ताहेनोत्तीर्णऽभूत्। अनेकशक्रब्रह्मनागकन्याकोटिभिः प्रत्युद्गम्यमानो लङ्कामलयमवलोक्य स्मितमकरोत्-पूर्वकैरपि तथागतैरर्हद्भिः सम्यक्संबुद्धैरस्मिंल्लङ्कापुरीमलयशिखरे स्वप्रत्यात्मार्यज्ञानतर्कदृष्टितीर्थ्यश्रावकप्रत्येकबुद्धार्यविषये तद्भावितो धर्मो देशितः। यन्न्वहमपि अत्रैव रावणं यक्षाधिपतिमधिकृत्य एतदेवोद्भावयन् धर्मं देशयेयम्॥&lt;/p&gt;&#xA;&lt;p&gt;अश्रौषीद्रावणो राक्षसाधिपतिस्तथागताधिष्ठानात्-भगवान् किल सागरनागराजभवनादुत्तीर्य अनेकशक्रब्रह्मनागकन्याकोटिभिः परिवृतः पुरस्कृतः समुद्रतरंगानवलोक्य आलयविज्ञानोदधिप्रवृत्तिविज्ञानपवनविषये प्रेरितांस्तेभ्यः संनिपतितेभ्यश्चित्तान्यवलोक्य तस्मिन्नेव स्थितः उदानमुदानयति स्म-यन्न्वहं गत्वा भगवन्तमध्येष्य लङ्कां प्रवेशयेयम्। तन्मे स्याद्दीर्घरात्रमर्थाय हिताय सुखाय देवानां च मनुष्याणां च॥&lt;/p&gt;</description>
    </item>
    <item>
      <title>0२ षट्‍त्रिंशत्साहस्रसर्वधर्मसमुच्चयो नाम द्वितीयः परिवर्तः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/02_ShaTtriMshatsAhasrasarvadharmasamuchchayo_nAma_/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/02_ShaTtriMshatsAhasrasarvadharmasamuchchayo_nAma_/</guid>
      <description>&lt;p&gt;२ षट्‍त्रिंशत्साहस्रसर्वधर्मसमुच्चयो नाम द्वितीयः परिवर्तः।&lt;br&gt;&#xA;अथ खलु महामतिर्बोधिसत्त्वो महासत्त्वो महामतिबोधिसत्त्वसहितः सर्वबुद्धक्षेत्रानुचारी बुद्धानुभावेन उत्थायासनादेकांसमुत्तरासङ्गं कृत्वा दक्षिणं जानुमण्डलं पृथिव्यां प्रतिष्ठाप्य  येन भगवांस्तेनाञ्जलिं प्रणम्य भगवन्तं गाथाभिरभ्यष्टावीत् -&#xA;उत्पादभङ्गरहितो लोकः खपुष्पसंनिभः।&lt;br&gt;&#xA;सदसन्नोपलब्धस्ते प्रज्ञया कृपया च ते॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;मायोपमाः सर्वधर्माः चित्तविज्ञानवर्जिताः।&lt;br&gt;&#xA;सदसन्नोपलब्धास्ते प्रज्ञया कृपया च ते॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;शाश्वतोच्छेदवर्ज्यश्च लोकः स्वप्नोपमः सदा।&lt;br&gt;&#xA;सदसन्नोपलब्धस्ते प्रज्ञया कृपया च ते॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;मायास्वप्नस्वभावस्य धर्मकायस्य कः स्तवः।&lt;br&gt;&#xA;भावानां निःस्वभावानां योऽनुत्पादः स संभवः॥&lt;/p&gt;&#xA;&lt;p&gt;४॥&lt;/p&gt;&#xA;&lt;p&gt;इन्द्रियार्थविसंयुक्तमदृश्यं यस्य दर्शनम्।&lt;br&gt;&#xA;प्रशंसा यदि वा निन्दा तस्योच्येत कथं मुने॥&lt;/p&gt;</description>
    </item>
    <item>
      <title>0३ अनित्यतापरिवर्तो नाम तृतीयः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/03_anityatAparivarto_nAma_tRtIyaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/03_anityatAparivarto_nAma_tRtIyaH/</guid>
      <description>&lt;p&gt;३ अनित्यतापरिवर्तो नाम तृतीयः।&lt;br&gt;&#xA;अथ खलु भगवान् पुनरपि महामतिं बोधिसत्त्वं महासत्त्वमेतदवोचत्-मनोमयकायगतिप्रभेदनयलक्षणं महामते उपदेक्ष्यामि। तच्छृणु, साधु च सुष्ठु च मनसिकुरु। भाषिष्येऽहं ते। साधु भगवन्निति महामतिर्बोधिसत्त्वो महासत्त्वो भगवतः प्रत्यश्रौषीत्। भगवांस्तस्यैतदवोचत्-त्रिप्रकारो महामते कायो मनोमयः। कतमस्त्रिप्रकारः ? यदुत समाधिसुखसमापत्तिमनोमयो धर्मस्वभावावबोधमनोमयो निकायसहजसंस्कारक्रियामनोमयश्च।  प्रथमोत्तरोत्तरभूमिलक्षणपरिज्ञानादधिगच्छन्ति योगिनः। तत्र कतमो महामते समाधिसुखसमापत्तिमनोमयः कायः ? यदुत त्रिचतुर्थपञ्चम्यां भूमौ स्वचित्तविविधविवेकविहारेणचित्तोदधिप्रवृत्तितरंगविज्ञानलक्षणसुखसमापत्तिमनसोऽप्रवृत्तिः स्वचित्तदृश्यविषयाभावाभावपरिज्ञानान्मनसो मनोमयः काय इत्युच्यते। तत्र धर्मस्वभावावबोधमनोमयः  कायः कतमः ? यदुत अष्टम्यां भूमौ मायादिधर्मनिराभासप्रविचयावबोधेन चित्ताश्रयपरावृत्तस्य मायोपमसमाधिप्रतिलम्भादन्येषां च समाधिमुखानां प्रतिलम्भादनेकलक्षणवशिताभिज्ञाकुसुमितं मनोजवसदृशं मायास्वप्नबिम्बप्रख्यमभौतिकं भूतभौतिकसदृशं सर्वरूपविचित्राङ्गसमुदितं सर्वबुद्धक्षेत्रपर्षन्मण्डलानुगतं कायं धर्मस्वभावगतिंगतत्वान्मनोमय इत्युच्यते। तत्र  निकायसहजसंस्कारक्रियामनोमयः कायः कतमः ? यदुत सर्वबुद्धधर्मप्रत्यात्माधिगमसुखलक्षणावबोधान्निकायसहजसंस्कारक्रियामनोमय इत्युच्यते। अत्र ते महामते कायत्रयलक्षणप्रविचयावबोधे योगः करणीयः॥&lt;/p&gt;</description>
    </item>
    <item>
      <title>0४ अभिसमयपरिवर्तो नाम चतुर्थः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/04_abhisamayaparivarto_nAma_chaturthaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/04_abhisamayaparivarto_nAma_chaturthaH/</guid>
      <description>&lt;p&gt;४ अभिसमयपरिवर्तो नाम चतुर्थः।&lt;br&gt;&#xA;अथ खलु महामतिर्बोधिसत्त्वो महासत्त्वः पुनरपि भगवन्तमेतदवोचत्-देशयतु मे भगवान् सर्वबोधिसत्त्वश्रावकप्रत्येकबुद्धनिरोधक्रमानुसंधिलक्षणकौशल्यं येन क्रमानुसंधिलक्षणकौशल्येन अहं च अन्ये च बोधिसत्त्वा महासत्त्वा निरोधसुखसमापत्तिमुखेन न प्रतिमुह्येम, न च श्रावकप्रत्येकबुद्धतीर्थ्यकरव्यामोहे प्रपतेम। भगवानाह-तेन महामते शृणु, साधु च सुष्ठु च मनसिकुरु। भाषिष्येऽहं ते। साधु भगवन्निति महामतिर्बोधिसत्त्वो महासत्त्वो भगवतः प्रत्यश्रौषीत्॥&lt;/p&gt;&#xA;&lt;p&gt;भगवांस्तस्यैतदवोचत्-षष्ठीं महामते भूमिमुपादाय बोधिसत्त्वा महासत्त्वाः सर्वश्रावकप्रत्येकबुद्धाश्च निरोधं समापद्यन्ते। सप्तम्यां भूमौ पुनश्चित्तक्षणे चित्तक्षणे बोधिसत्त्वा महासत्त्वाः सर्वभावस्वभावलक्षणव्युदासात्समापद्यन्ते, न तु श्रावकप्रत्येकबुद्धाः। तेषां हि श्रावकप्रत्येकबुद्धानामाभिसंस्कारिकी ग्राह्यग्राहकलक्षणपतिता च निरोधसमापत्तिः। अतस्ते सप्तम्यां भूमौ चित्तक्षणे चित्तक्षणे समापद्यन्ते-मा सर्वधर्माणामविशेषलक्षणप्राप्तिः स्यादिति। विचित्रलक्षणाभावश्च। कुशलाकुशलस्वभावलक्षणानवबोधात्सर्वधर्माणां समापत्तिर्भवति। अतः सप्तम्यां भूमौ चित्तक्षणे  चित्तक्षणे समापत्तिकौशल्यं नास्ति येन समापद्येरन्॥&lt;/p&gt;</description>
    </item>
    <item>
      <title>0५ तथागतनित्यानित्यप्रसङ्गपरिवर्तो नाम पञ्चमः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/05_tathAgatanityAnityaprasangaparivarto_nAma_panch/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/05_tathAgatanityAnityaprasangaparivarto_nAma_panch/</guid>
      <description>&lt;p&gt;५ तथागतनित्यानित्यप्रसङ्गपरिवर्तो नाम पञ्चमः।&lt;br&gt;&#xA;अथ खलु महामतिर्बोधिसत्त्वो महासत्त्वः पुनरपि भगवन्तमेतदवोचत्-किं भगवंस्तथागतोऽर्हन् सम्यक्संबुद्धो नित्य उताहोऽनित्यः ? भगवानाह-न महामते तथागतो नित्यो नानित्यः। तत्कस्यः हेतोः ? यदुत उभयदोषप्रसङ्गात्। उभयथा हि महामते दोषप्रसङ्गः स्यात्। नित्ये सति कारणप्रसङ्गः स्यात्। नित्यानि हि महामते सर्वतीर्थकराणां कारणान्यकृतकानि च। अतो न नित्यस्तथागतोऽकृतकनित्यत्वात्। अनित्ये सति कृतकप्रसङ्गः स्यात्। स्कन्धलक्ष्यलक्षणाभावात्स्कन्धविनाशादुच्छेदः स्यात्। न चोच्छेदो भवति तथागतः। सर्वं हि महामते कृतकमनित्यं घटपटतृणकाष्ठेष्टकादि। सर्वानित्यत्वप्रसङ्गात्  सर्वज्ञज्ञानसंभारवैयर्थ्यं भवेत्कृतकत्वात्। सर्वं हि कृतकं तथागतः स्याद्विशेषहेत्वभावात्। अत एतस्मात्कारणान्महामते न नित्यो नानित्यस्तथागतः॥&lt;/p&gt;</description>
    </item>
    <item>
      <title>0६ क्षणिकपरिवर्तो नाम षष्ठः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/06_xaNikaparivarto_nAma_ShaShThaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/06_xaNikaparivarto_nAma_ShaShThaH/</guid>
      <description>&lt;p&gt;६ क्षणिकपरिवर्तो नाम षष्ठः।&lt;br&gt;&#xA;अथ खलु महामतिर्बोधिसत्त्वो महासत्त्वः पुनरपि भगवन्तमध्येषते स्म-देशयतु मे भगवान्, देशयतु मे सुगतः स्कन्धधात्वायतनानां प्रवृत्तिनिवृत्तिम्। असत्यात्मनि कस्य प्रवृत्तिर्वा निर्वृत्तिर्वा ? बालाश्च प्रवृत्तिनिवृत्त्याश्रिता दुःखक्षयानवबोधान्निर्वाणं न प्रजानन्ति। भगवानाह-तेन हि महामते शृणु, साधु च सुष्ठु च मनसिकुरु। भाषिष्येऽहं ते। साधु भगवन्निति महामतिर्बोधिसत्त्वो महासत्त्वो भगवतः प्रत्यश्रौषीत्॥&lt;/p&gt;&#xA;&lt;p&gt;भगवांस्तस्यैतदवोचत्-तथागतगर्भो महामते कुशलाकुशलहेतुकः सर्वजन्मगतिकर्ता प्रवर्तते नटवद्गतिसंकट आत्मात्मीयवर्जितः। तदनवबोधात्रिसंगतिप्रत्ययक्रियायोगः प्रवर्तते। न च तीर्थ्या अवबुध्यन्ते कारणाभिनिवेशाभिनिविष्टाः। अनादिकालविविधप्रपञ्चदौष्ठुल्यवासनावासितः आलयविज्ञानसंशब्दितोऽविद्यावासनभूमिजैः सप्तभिर्विज्ञानैः सह महोदधितरंगवन्नित्यमव्युच्छिन्नशरीरः प्रवर्तते अनित्यतादोषरहित आत्मवादविनिवृत्तोऽत्यन्तप्रकृतिपरिशुद्धः। तदन्यानि विज्ञानान्युत्पन्नापवर्गानि मनोमनोविज्ञानप्रभृतीनि क्षणिकानि, सप्ताप्यभूतपरिकल्पहेतुजनितसंस्थानाकृतिविशेषसमवायावलम्बीनि नामनिमित्ताभिनिविष्टानि स्वचित्तदृश्यरूपलक्षणावबोधकानि सुखदुःखाप्रतिसंवेदकानि अमोक्षकारणानि नामनिमित्तपर्युत्थानरागजनितजनकतद्धेत्वालम्बानि। तेषां चोपात्तानामिन्द्रियाख्यानां परिक्षयनिरोधे समन्तरानुत्पत्तेरन्येषां स्वमतिविकल्पसुखदुःखाप्रतिसंवेदिनां संज्ञावेदितनिरोधसमापत्तिसमापन्नानां चतुर्ध्यानसत्यविमोक्षकुशलानां योगिनां विमोक्षबुद्धिर्भवत्यप्रवृत्तेः॥&lt;/p&gt;</description>
    </item>
    <item>
      <title>0७ नैर्माणिकपरिवर्तो नाम सप्तमः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/07_nairmANikaparivarto_nAma_saptamaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/07_nairmANikaparivarto_nAma_saptamaH/</guid>
      <description>&lt;p&gt;७ नैर्माणिकपरिवर्तो नाम सप्तमः।&lt;br&gt;&#xA;अथ खलु महामतिर्बोधिसत्त्वो महासत्त्वः पुनरपि भगवन्तमेतदवोचत्-अर्हन्तः पुनर्भगवता व्याकृता अनुत्तरायां सम्यक्संबोधौ। अपरिनिर्वाणधर्मकाश्च सत्त्वास्तथागतत्वे।  यस्यां च रात्रौ तथागतोऽनुत्तरां सम्यक्संबोधिमभिसंबुद्धो यस्यां च रात्रौ परिनिर्वृतः, एतस्मिन्नन्तरे  भगवता एकमप्यक्षरं नोदाहृतं न प्रव्याहृतम्। सदा समाहिताश्च तथागता न वितर्कयन्ति न व्यवचारयन्ति। निर्माणानि च निर्माय तैस्तथागतकृत्यं कुर्वन्ति। किं कारणं च विज्ञानानां क्षणपरंपराभेदलक्षणं निर्दिश्यते ? वज्रपाणिश्च सततसमितं नित्यानुबद्धः। पूर्वा च कोटिर्न प्रज्ञायते। निर्वृतिश्च प्रज्ञाप्यते। माराश्च मारकर्माणि च कर्मप्लोतयश्च। चञ्चामाणविका सुन्दरिका प्रव्राजिका यथा धौतपात्रादीनि च भगवन् कर्मावरणानि दृश्यन्ते। तत्कथं भगवता सर्वाकारज्ञता प्राप्ता अप्रहीणैर्दोषैः ? भगवानाह-तेन हि महामते शृणु, साधु च सुष्ठु च मनसिकुरु।  भाषिष्येऽहं  ते। साधु भगवन्निति महामतिर्बोधिसत्त्वो महासत्त्वो भगवतः प्रत्यश्रौषीत्। भगवांस्तस्यैतदवोचत्-निरुपधिशेषं निर्वाणधातुं संधाय बोधिसत्त्वचर्यां च चरितवतां  प्रोत्साहनार्थम्। सन्ति हि महामते बोधिसत्त्वचर्याचारिणः इह अन्येषु च बुद्धक्षेत्रेषु।  येषां श्रावकयाननिर्वाणाभिलाषस्तेषां श्रावकयानरुचिव्यावर्तनार्थं  महायानगतिप्रोत्साहनार्थं च तन्निर्मितश्रावकान्निर्माणकायैर्व्याकरोति, न च धर्मताबुद्धैः।  एतत्संधाय महामते श्रावकव्याकरणं निर्दिष्टम्। न हि महामते  श्रावकप्रत्येकबुद्धानां क्लेशावरणप्रहाणविशेषो विमुक्त्येकरसतया। नात्र ज्ञेयावरणप्रहाणम्। ज्ञेयावरणं पुनर्महामते धर्मनैरात्म्यदर्शनविशेषाद्विशुध्यते। क्लेशावरणं तु पुद्गलनैरात्म्यदर्शनाभ्यासपूर्वकं प्रहीयते, मनोविज्ञाननिवृत्तेः। धर्मावरणविनिर्मुक्तिः पुनरालयविज्ञानवासनाविनिवृत्तेर्विशुध्यति। पूर्वधर्मस्थितितां संधाय अपूर्वचरमस्य चाभावात्पूर्वप्रहिणैरेवाक्षरैस्तथागतो न वितर्क्य न विचार्य धर्मं देशयति। संप्रजानकारित्वादमुषितस्मृतित्वाच्च न वितर्कयति न विचारयति, चतुर्वासनाभूमिप्रहीणत्वाच्च्युतिद्वयविगमात्क्लेशज्ञेयावरणद्वयप्रहाणाच्च॥&lt;/p&gt;</description>
    </item>
    <item>
      <title>0८ मांसभक्षणपरिवर्तो नामाष्टमः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/08_mAMsabhaxaNaparivarto_nAmAShTamaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/08_mAMsabhaxaNaparivarto_nAmAShTamaH/</guid>
      <description>&lt;p&gt;८ मांसभक्षणपरिवर्तो नामाष्टमः।&lt;br&gt;&#xA;अथ खलु महामतिर्बोधिसत्त्वो महासत्त्वो भगवन्तं गाथाभिः परिपृच्छय पुनरप्यध्येषते स्म-देशयतु मे भगवांस्तथागतोऽर्हन् सम्यक्संबुद्धो मांसभक्षणे गुणदोषम्, येन अहं च अन्ये च बोधिसत्त्वा महासत्त्वा अनागतप्रत्युत्पन्नकाले सत्त्वानां क्रव्यादसत्त्वगतिवासनावासितानां मांसभोजगृद्धाणां रसतृष्णाप्रहाणाय धर्मं देशयाम, यथा च ते क्रव्यादभोजिनः सत्त्वा विराग्य रसतृष्णां धर्मरसाहारकाङ्क्षया सर्वसत्त्वैकपुत्रकप्रेमानुगताः परस्परं महामैत्रीं प्रतिलभेरन्। प्रतिलभ्य सर्वबोधिसत्त्वभूमिषु कृतयोग्याः क्षिप्रमनुत्तरां सम्यक्संबोधिमभिसंबुध्येरन्। श्रावकप्रत्येकबुद्धभूम्या वा विश्रम्य अनुत्तरां ताथागतीं भूमिमुपसर्पयेयुः। दुराख्यातधर्मैरपि तावद्भगवन्नन्यतीर्थिकैर्लोकायतदृष्ट्यभिनिविष्टैः सदसत्पक्षोच्छेदशाश्वतवादिभिर्मासं निवार्यते भक्ष्यमाणम्। स्वयं च न भक्ष्यते, प्रागेव कृपैकरसे सम्यक्संबुद्धे प्रणीते लोकनाथे। तव शासने मांसं स्वयं च भक्ष्यते, भक्ष्यमाणं च न निवार्यते। तत्साधु भगवान् सर्वलोकानुकम्पकः सर्वसत्त्वैपुत्रकसमदर्शी महाकारुणिकोऽनुकम्पामुपादाय मांसभक्षणे गुणदेषान् देशयतु मे, यथा अहं च अन्ये च बोधिसत्त्वास्तथत्वाय सत्त्वेभ्यो धर्मं देशयेम। भगवानाह-तेन हि महामते शृणु, साधु च सुष्ठु च मनसिकुरु। भाषिष्येऽहं ते। साधु भगवन्निति महामतिर्बोधिसत्त्वो महासत्त्वो भगवतः प्रत्यश्रौषीत्॥&lt;/p&gt;</description>
    </item>
    <item>
      <title>0९ धारणीपरिवर्तो नाम नवमः</title>
      <link>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/09_dhAraNIparivarto_nAma_navamaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/09_dhAraNIparivarto_nAma_navamaH/</guid>
      <description>&lt;p&gt;९ धारणीपरिवर्तो नाम नवमः।&lt;br&gt;&#xA;अथ खलु भगवान् महामतिं बोधिसत्त्वं महासत्त्वमामन्त्रयते स्म-उद्गृह्ण त्वं महामते लङ्कावतारे मन्त्रपदानि यान्यतीतानागतप्रत्युत्पन्नैर्बुद्धैर्भगवद्भिर्भाषितानि, भाषन्ते, भाषिष्यन्ते च। अहमप्येतर्हि भाषिष्ये धर्मभाणकानां परिग्रहार्थम्। तद्यथा। तुट्टे २। वुट्टे २। पट्टे २। कट्टे २। अमले २। विमले  २। निमे २। हिमे २। वमे २। कले २। कले २। अट्टे मट्टे। वट्टे तुट्टे। ज्ञेट्टे स्पुट्टे। कट्टे २। लट्टे पट्टे। दिमे २। चले २। पचे पचे। बन्धे २। अञ्चे मञ्चे। दुतारे २। पतारे २। अक्के २। सर्क्के २। चक्रे २। दिमे २। हिमे २। टु टु टु टु। ४। डु डु डु डु। ४। रु रु रु रु। ४। फु फु फु फु। ४। स्वाहा॥&lt;/p&gt;</description>
    </item>
    <item>
      <title>१० सगाथकम्</title>
      <link>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/10_sagAthakam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/sUtrapiTaka/mahAyAnasUtra/saddharmalankAvatArasUtram/10_sagAthakam/</guid>
      <description>&lt;p&gt;१० सगाथकम्।&lt;br&gt;&#xA;अथ खलु महामतिर्बोधिसत्त्वो महासत्त्वो भगवन्तमेतदवोचत्-&#xA;उत्पादभङ्गरहितो लोकः खेपुष्पसंनिभः।&lt;br&gt;&#xA;सदसन्नोपलब्धोऽयं प्रज्ञया कृपया च ते॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;शाश्वतोच्छेदवर्ज्यश्च लोकः स्वप्नोपमः सदा।&lt;br&gt;&#xA;सदसन्नोपलब्धोऽयं प्रज्ञया कृपया च ते॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;मायोपमाः सर्वधर्माश्चित्तविज्ञानवर्जिताः।&lt;br&gt;&#xA;सदसन्नोपलब्धास्ते प्रज्ञया कृपया च ते॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;धर्मपुद्गलनैरात्म्यं क्लेशज्ञेयं च ते सदा।&lt;br&gt;&#xA;विशुद्धमनिमित्तेन प्रज्ञया कृपया च ते॥&lt;/p&gt;&#xA;&lt;p&gt;४॥&lt;/p&gt;&#xA;&lt;p&gt;न निर्वासि न निर्वाणे न निर्वाणं त्वयि स्थितम्।&lt;br&gt;&#xA;बुद्धिबोद्धव्यरहितं सदसत्पक्षवर्जितम्॥&lt;/p&gt;&#xA;&lt;p&gt;५॥&lt;/p&gt;&#xA;&lt;p&gt;ये पश्यन्ति मुनिं शान्तमेवमुत्पत्तिवर्जितम्।&lt;br&gt;&#xA;ते भवन्त्यनुपादाना इहामुत्र निरञ्जनाः॥&lt;/p&gt;&#xA;&lt;p&gt;६॥&lt;/p&gt;&#xA;&lt;p&gt;मृगतृष्णा यथा ग्रीष्मे स्पन्दते चित्तमोहनी।&lt;br&gt;&#xA;मृगा गृह्णन्ति पानीयं वस्तु तस्य न विद्यते॥&lt;/p&gt;</description>
    </item>
  </channel>
</rss>
