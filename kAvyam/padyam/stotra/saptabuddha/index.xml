<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;सप्तबुद्ध on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/kAvyam/padyam/stotra/saptabuddha/</link>
    <description>Recent content in &#43;सप्तबुद्ध on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/kAvyam/padyam/stotra/saptabuddha/index.xml" rel="self" type="application/rss+xml" />
    <item>
      <title>सप्तजिनस्तवः</title>
      <link>https://vishvAsa.github.io/tipiTaka/kAvyam/padyam/stotra/saptabuddha/saptajinastavaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/stotra/saptabuddha/saptajinastavaH/</guid>
      <description>&lt;p&gt;सप्तजिनस्तवः&#xA;जगद्गुरुं सुरनरलोकपूजितं कृपापटुं परहितमोक्षदेशकम्।&lt;br&gt;&#xA;विपश्यिनं त्रिभवमहौघसारगं नमामि तं सुगतगतिं तथागतम्॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;अनन्तपारे भवसागरेऽस्मिन् निमज्यमानं प्रसमीक्ष्य लोकम्।&lt;br&gt;&#xA;प्रकाशितो येन हिताय धर्मो नमोऽस्तु तस्मै शिखिने जिनाय॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;वन्दे विश्वभुवं बुद्धं चन्द्रार्काधिकतेजसम्।&lt;br&gt;&#xA;सागरौघमिवागाघं ज्ञानेन विनयेन च॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;यस्येन्दुरश्मिप्रतिमैर्यशोभिरलंकृता भाति वसुन्धरेयम्।&lt;br&gt;&#xA;औदुम्बरं पुष्पमिवाद्भुतं तं वन्दे ककुप्छन्दमहामुनीन्द्रम्॥&lt;/p&gt;&#xA;&lt;p&gt;४॥&lt;/p&gt;&#xA;&lt;p&gt;विसारिणा विगतमलेन चेतसा विरागिणा सततहितानुकारिणा&lt;br&gt;&#xA;हतं तमो विगतमलेन येन तं सुरार्चितं कनकमुनिं नमाम्यहम्॥&lt;/p&gt;&#xA;&lt;p&gt;५॥&lt;/p&gt;&#xA;&lt;p&gt;प्रतप्तचामीकररश्मिगौरं सहस्रसूर्याधिकदीप्ततेजसम्।&lt;br&gt;&#xA;लोकोत्तमं सर्वजनाभिवन्द्यं वन्दाम्यहं काश्यपनामधेयम्॥&lt;/p&gt;&#xA;&lt;p&gt;६॥&lt;/p&gt;&#xA;&lt;p&gt;वाक्यांशुजालैः प्रतिबोध्य लोकं सूर्याशुजालैरिव पद्मषण्डम्।&lt;br&gt;&#xA;यो निर्वृतः शाक्यमुनिप्रदीपस्तस्मैः नमः परमकारुणिकाय शास्त्रे॥&lt;/p&gt;</description>
    </item>
    <item>
      <title>सप्तबुद्धस्तोत्रम्</title>
      <link>https://vishvAsa.github.io/tipiTaka/kAvyam/padyam/stotra/saptabuddha/saptabuddhastotram/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/stotra/saptabuddha/saptabuddhastotram/</guid>
      <description>&lt;p&gt;सप्तबुद्धस्तोत्रम्&#xA;उत्पन्नो वन्धुमत्यां नृपतिवरकुले यो विपश्यीतिनाम्ना&#xA;यस्याशीतिसहस्राण्यमरनरगुरोरायुरासीद् गतानाम्।&lt;br&gt;&#xA;येन प्राप्तं जिनत्वं दशबलबलिना पोतलावृक्षमूले&#xA;तं वन्दे ज्ञानवारि प्रणमितसकलं क्लेशवह्निं जिनेन्द्रम्॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;वंशे पृथ्वीश्वराणां महति पुरवरे यः प्रजातोऽरूणाक्षो&#xA;वर्षाणामायुरासीत् सकलगुणनिधेर्यस्य सप्तायुतानाम्।&lt;br&gt;&#xA;संप्राप्ता येन बोधिः परहितपटुना पुण्डरीकस्य मूले&#xA;तं वन्दे ज्ञानराशिं शिखिनमृषिवरं प्राप्तसंसारपारम्॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;यो जातो नोपमायां सुप्रथितयशसामन्वये पार्थिवाना-&#xA;मायुः षष्टिसहस्रादभवदुरुमतेर्यस्य संवत्सराणाम्।&lt;br&gt;&#xA;जित्वा क्लेशानशेषानमृतमधिगतं येन शालस्य मूले&#xA;तं वन्दे धर्मराजं भुवनहितकरं विश्वभूनामधेयम्॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;क्षेमावत्यां प्रजातो मनुजपतिसमे यो वशी विप्रवंशे&#xA;आयुर्वर्षायुतानि प्रवरगुणनिधेरष्टचत्वारि चैव।&lt;br&gt;&#xA;जैनेन्द्रं येन लब्धं त्रिभववधकरं ज्ञानखड्गेश्वरेण&#xA;वन्देऽहं सिंहकायं सुगतमनुपमं ककुप्छन्दं मुनीन्द्रम्॥&lt;/p&gt;</description>
    </item>
  </channel>
</rss>
