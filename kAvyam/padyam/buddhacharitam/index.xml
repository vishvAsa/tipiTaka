<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;बुद्धचरित on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/kAvyam/padyam/buddhacharitam/</link>
    <description>Recent content in &#43;बुद्धचरित on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/kAvyam/padyam/buddhacharitam/index.xml" rel="self" type="application/rss+xml" />
    <item>
      <title>01 भगवत्प्रसूतिर्नाम प्रथमः सर्गः</title>
      <link>https://vishvAsa.github.io/tipiTaka/kAvyam/padyam/buddhacharitam/01_bhagavatprasUtirnAma_prathamaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/buddhacharitam/01_bhagavatprasUtirnAma_prathamaH_sargaH/</guid>
      <description>&lt;p&gt;बुद्धचरित&#xA;CANTO 1&#xA;ऐक्ष्वाक इक्ष्वाकुसमप्रभावः&#xA;शाक्येष्वशक्येषु विशुद्धवृत्तः।&lt;br&gt;&#xA;प्रियः शरच्चन्द्र इव प्रजानां&#xA;शुद्धोदनो नाम बभूव राजा॥१॥&lt;/p&gt;&#xA;&lt;p&gt;तस्येन्द्रकल्पस्य बभूव पत्नी&#xA;दीप्त्या नरेन्द्रस्य समप्रभावा।&lt;br&gt;&#xA;पद्मेव लक्ष्मीः पृथिवीव धीरा&#xA;मायेति नाम्नानुपमेव माया॥२॥&lt;/p&gt;&#xA;&lt;p&gt;सार्ध तयासौ विजहार राजा&#xA;नाचिन्तयद्वैश्रवणस्य लक्ष्मीम्।&lt;br&gt;&#xA;ततश्च विधेव समाधियुक्ता&#xA;गर्भ दधे पापविवर्जिता सा॥३॥&lt;/p&gt;&#xA;&lt;p&gt;प्राग्गर्भधान्नान्मनुजेन्द्रपत्नी&#xA;सितं ददर्श द्विपराजमेकम्।&lt;br&gt;&#xA;स्वप्ने विशन्तं वपुरात्मनः सा&#xA;न तन्निमित्तं समवाप तापम्॥४॥&lt;/p&gt;&#xA;&lt;p&gt;सा तस्य देवप्रतिमस्य देवी&#xA;गर्भेण वंशश्रियमुद्वहन्ती।&lt;br&gt;&#xA;श्रमं न लेभे न शुचं न मायां&#xA;गन्तुं वनं सा निभृतं चकाङ्क्ष॥५॥&lt;/p&gt;</description>
    </item>
    <item>
      <title>02 अन्तःपुरविहारो नाम द्वितीयः सर्गः</title>
      <link>https://vishvAsa.github.io/tipiTaka/kAvyam/padyam/buddhacharitam/02_antaHpuravihAro_nAma_dvitIyaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/buddhacharitam/02_antaHpuravihAro_nAma_dvitIyaH_sargaH/</guid>
      <description>&lt;p&gt;CANTO II&#xA;आ जन्मनो जन्मजरान्तकस्य&#xA;तस्यात्मजस्यात्मजितः स राजा।&lt;br&gt;&#xA;अहन्यहन्यर्थगजाश्वमित्रै-&#xA;र्वृद्धिं ययौ सिन्धुरिवाम्बुवेगैः॥१॥&lt;/p&gt;&#xA;&lt;p&gt;धनस्य रत्नस्य च तस्य तस्य&#xA;कृताकृतस्यैव च काञ्चनस्य।&lt;br&gt;&#xA;तदा हि नैकान्स निधीनवाप&#xA;मनोरथस्याप्यतिभारभूतान्॥२॥&lt;/p&gt;&#xA;&lt;p&gt;ये पद्मकल्पैरपि च द्विपेन्द्रै-&#xA;र्न मण्डलं शक्यमिहाभिनेतुम्।&lt;br&gt;&#xA;मदोत्कटा हैमवता गजास्ते&#xA;विनापि यत्नादुपतस्थुरेनम्॥३॥&lt;/p&gt;&#xA;&lt;p&gt;नानाङ्कचिन्हैर्नवहेमभाण्डै-&#xA;र्विभूषितैर्लम्बसटैस्तथान्यैः।&lt;br&gt;&#xA;संचुक्षुभे चास्य पुरं तुरङ्गै-&#xA;र्बलेन मैत्र्या च धनेन चाप्तैः॥४॥&lt;/p&gt;&#xA;&lt;p&gt;पुष्टाश्च तुष्टाश्च तथास्य राज्ये&#xA;साध्व्योऽरजस्का गुणवत्पयस्काः।&lt;br&gt;&#xA;उदग्रवत्सैः सहिता बभूवु-&#xA;र्बव्ह्यो बहुक्षीरदुहश्च गावः॥५॥&lt;/p&gt;&#xA;&lt;p&gt;मध्यस्थतां तस्य रिपुर्जगाम&#xA;मध्यस्थभावः प्रययौ सुहृत्त्वम्।&lt;br&gt;&#xA;विशेषतो दार्ढ्यमियाय मित्रं&#xA;द्वावस्य पक्षावपरस्तु नास॥६॥&lt;/p&gt;</description>
    </item>
    <item>
      <title>03 संवेगोत्पत्तिर्नाम तृतीयः सर्गः</title>
      <link>https://vishvAsa.github.io/tipiTaka/kAvyam/padyam/buddhacharitam/03_saMvegotpattirnAma_tRtIyaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/buddhacharitam/03_saMvegotpattirnAma_tRtIyaH_sargaH/</guid>
      <description>&lt;p&gt;CANTO III&#xA;ततः कदाचिन्मृदुशाद्वलानि&#xA;पुंस्कोकिलोन्नादितपादपानि।&lt;br&gt;&#xA;शुश्राव पद्माकरमण्डितानि&#xA;गीतैर्निबद्धानि स काननानि॥१॥&lt;/p&gt;&#xA;&lt;p&gt;श्रुत्वा ततः स्त्रीजनवल्लभानां&#xA;मनोज्ञभावं पुरकाननानाम्।&lt;br&gt;&#xA;बहिःप्रयाणाय चकार बुद्धि-&#xA;मन्तर्गृहे नाग इवावरूद्धः॥२॥&lt;/p&gt;&#xA;&lt;p&gt;ततो नृपस्तस्य निशम्य भावं&#xA;पुत्राभिधानस्य मनोरथस्य।&lt;br&gt;&#xA;स्नेहस्य लक्ष्म्या वयसश्च योग्या-&#xA;माज्ञापयामास विहारयात्राम्॥३॥&lt;/p&gt;&#xA;&lt;p&gt;निवर्तयामास च राजमार्गे&#xA;संपातमार्तस्य पृथग्जनस्य।&lt;br&gt;&#xA;मा भूत्कुमारः सुकुमारचित्तः&#xA;संविग्नचेता इति मन्यमानः॥४॥&lt;/p&gt;&#xA;&lt;p&gt;प्रत्यङ्गहीनान्विकलेन्द्रियांश्च&#xA;जीर्णातुरादीन् कृपणांश्च दिक्षु।&lt;br&gt;&#xA;ततः समुत्सार्य परेण साम्ना&#xA;शोभां परां राजपथस्य चकुः॥५॥&lt;/p&gt;&#xA;&lt;p&gt;ततः कृते श्रीमति राजमार्गे&#xA;श्रीमान्विनीतानुचरः कुमारः।&lt;br&gt;&#xA;प्रासादपृष्ठादवतीर्य काले&#xA;कृताभ्यनुज्ञो नृपमभ्यगच्छत्॥६॥&lt;/p&gt;&#xA;&lt;p&gt;अथो नरेन्द्रः सुतमागताश्रुः&#xA;शिरस्युपाघ्राय चिरं निरीक्ष्य।&lt;br&gt;&#xA;गच्छेति चाज्ञापयति स्म वाचा&#xA;स्नेहान्न चैनं मनसा मुमोच॥७॥&lt;/p&gt;</description>
    </item>
    <item>
      <title>04 स्त्रीविघातनो नाम चतुर्थः सर्गः</title>
      <link>https://vishvAsa.github.io/tipiTaka/kAvyam/padyam/buddhacharitam/04_strIvighAtano_nAma_chaturthaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/buddhacharitam/04_strIvighAtano_nAma_chaturthaH_sargaH/</guid>
      <description>&lt;p&gt;CANTO IV&#xA;ततस्तस्मात्पुरोद्याना-&#xA;त्कौतूहलचलेक्षणाः।&lt;br&gt;&#xA;प्रत्युज्जग्मुर्नृपसुतं&#xA;प्राप्तं वरमिव स्त्रियः॥१॥&lt;/p&gt;&#xA;&lt;p&gt;अभिगम्य च तास्तस्मै&#xA;विस्मयोत्फुल्ललोचनाः।&lt;br&gt;&#xA;चक्रिरे समुदाचारं&#xA;पद्मकोशनिभैः करैः॥२॥&lt;/p&gt;&#xA;&lt;p&gt;तस्थुश्च परिवार्यैनं&#xA;मन्मथाक्षिप्तचेतसः।&lt;br&gt;&#xA;निश्चलैः प्रीतिविकचैः&#xA;पिबन्त्य इव लोचनैः॥३॥&lt;/p&gt;&#xA;&lt;p&gt;तं हि ता मेनिरे नार्यः&#xA;कामो विग्रहवानिति।&lt;br&gt;&#xA;शोभितं लक्षणैर्दीप्तैः&#xA;सहजैर्भूषाणैरिव॥४॥&lt;/p&gt;&#xA;&lt;p&gt;सौम्यत्वाच्चैव धैर्याच्च&#xA;काश्चिदेनं प्रजज्ञिरे।&lt;br&gt;&#xA;अवतीर्णो मही साक्षाद्&#xA;गुढांशुश्चन्द्रमा इति॥५॥&lt;/p&gt;&#xA;&lt;p&gt;तस्य ता वपुषाक्षिप्ता&#xA;निगृहीतं जजृम्भिरे।&lt;br&gt;&#xA;अन्योन्यं दृष्टिभिर्हत्वा&#xA;शनैश्च विनिशश्वसुः॥६॥&lt;/p&gt;&#xA;&lt;p&gt;एवं ता दृष्टिमात्रेण&#xA;नार्यो ददृशुरेव तम्।&lt;br&gt;&#xA;न व्याजहुर्न जहसुः&#xA;प्रभावेणास्य यन्त्रिताः॥७॥&lt;/p&gt;&#xA;&lt;p&gt;तास्तथा नु निरारम्भा&#xA;दृष्ट्वा प्रणयविक्लवाः।&lt;br&gt;&#xA;पुरोहितसुतो धीमा-&#xA;नुदायी वाक्यमब्रवीत्॥८॥&lt;/p&gt;</description>
    </item>
    <item>
      <title>05 अभिनिष्क्रमणो नाम पञ्चमः सर्गः</title>
      <link>https://vishvAsa.github.io/tipiTaka/kAvyam/padyam/buddhacharitam/05_abhiniShkramaNo_nAma_panchamaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/buddhacharitam/05_abhiniShkramaNo_nAma_panchamaH_sargaH/</guid>
      <description>&lt;p&gt;CANTO V&#xA;स तथा विषयैर्विलोभ्यमानः।&lt;br&gt;&#xA;परमार्हैरपि शाक्यराजसूनुः।&lt;br&gt;&#xA;न जगाम धृतिं न शर्म लेभे&#xA;हृदये सिंह इवातिदिग्धविद्धः॥१॥&lt;/p&gt;&#xA;&lt;p&gt;अथ मन्तिसुतैः क्षमैः कदाचि-&#xA;त्सखिभिश्चित्रकथैः कृतानुयात्रः।&lt;br&gt;&#xA;वनभूमिदिदृक्षया शमेप्सु-&#xA;र्नरदेवानुमतो बहिः प्रतस्थे॥२॥&lt;/p&gt;&#xA;&lt;p&gt;नवरुक्मखलीनकिङ्किणीकं&#xA;प्रचलच्चारमरचारुहेमभाण्डम्।&lt;br&gt;&#xA;अभिरुह्य स कन्थकं सदश्वं&#xA;प्रययौ केतुमिव द्रुमाब्जकेतुः॥३॥&lt;/p&gt;&#xA;&lt;p&gt;स विकृष्टतरां वनान्तभूमिं&#xA;वनलोभाच्च ययौ महीगुणाच्च।&lt;br&gt;&#xA;सलिलोर्मिविकारसीरमार्गां&#xA;वसुधां चैव ददर्श कृष्यमाणाम्॥४॥&lt;/p&gt;&#xA;&lt;p&gt;हलभिन्नविकीर्णशष्पदर्भा&#xA;हतसूक्ष्मक्रिमिकीटजन्तुकीर्णाम्।&lt;br&gt;&#xA;समवेक्ष्य रसां तथाविधां तां&#xA;स्वजनस्येव वधे भृशं शुशोच॥५॥&lt;/p&gt;&#xA;&lt;p&gt;कृषतः पुरुषांश्च वीक्षमाणः&#xA;पवनार्काशुरजोविभिन्नवर्णान्।&lt;br&gt;&#xA;वहनक्लमविक्लवांश्च धुर्यान्&#xA;परमार्यः परमां कृपां चकार॥६॥&lt;/p&gt;&#xA;&lt;p&gt;अवतीर्य ततस्तुरङ्गपृष्ठा-&#xA;च्छनकैर्गा व्यचरच्छुचा परीतः।&lt;br&gt;&#xA;जगतो जननव्ययं विचिन्वन्&#xA;कृपणं खल्विदमित्युवाच चार्तः॥७॥&lt;/p&gt;</description>
    </item>
    <item>
      <title>06 छन्दकनिवर्तनो नाम षष्ठः सर्गः</title>
      <link>https://vishvAsa.github.io/tipiTaka/kAvyam/padyam/buddhacharitam/06_Chandakanivartano_nAma_ShaShThaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/buddhacharitam/06_Chandakanivartano_nAma_ShaShThaH_sargaH/</guid>
      <description>&lt;p&gt;CANTO VI&#xA;ततो मुहूर्ताभ्युदिते&#xA;जगच्चक्षुषि भास्करे।&lt;br&gt;&#xA;भार्गवस्याश्रमपदं&#xA;स ददर्श नृणां वरः॥१॥&lt;/p&gt;&#xA;&lt;p&gt;सुप्तविश्वस्तहरिणं&#xA;स्वस्थस्थितविहङ्गमम्।&lt;br&gt;&#xA;विश्रान्त इव यद्‍दृष्ट्वा&#xA;कृतार्थ इव चाभवत्॥२॥&lt;/p&gt;&#xA;&lt;p&gt;स विस्मयनिवृत्त्यर्थ&#xA;तपःपूजार्थमेव च।&lt;br&gt;&#xA;स्वां चानुवर्तिता रक्ष-&#xA;न्नश्वपृष्ठादवतारत्॥३॥&lt;/p&gt;&#xA;&lt;p&gt;अवतीर्य च पस्पर्श&#xA;निस्तीर्णमिति वाजिनम्।&lt;br&gt;&#xA;छन्दकं चाव्रवीत्प्रीतः&#xA;स्नापयन्निव चक्षुषा॥४॥&lt;/p&gt;&#xA;&lt;p&gt;इमं तार्क्ष्योपमजवं&#xA;तुरङ्गमनुगच्छता।&lt;br&gt;&#xA;दर्शिता सौम्य मद्भक्ति-&#xA;र्विक्रमश्चायमात्मनः॥५॥&lt;/p&gt;&#xA;&lt;p&gt;सर्वथास्म्यन्यकार्योऽपि&#xA;गृहीतो भवता हृदि।&lt;br&gt;&#xA;भर्तुस्नेहश्च यस्याय-&#xA;मीदृशः शक्तिरेव च॥६॥&lt;/p&gt;&#xA;&lt;p&gt;अस्निग्धोऽपि समर्थोऽस्ति&#xA;निःसामर्थ्योऽपि भक्तिमान्।&lt;br&gt;&#xA;भक्तिमांश्चैव शक्तश्च&#xA;दुर्लभस्त्वद्विधो भुवि॥७॥&lt;/p&gt;&#xA;&lt;p&gt;तत्प्रीतोऽस्मि तवानेन&#xA;महाभागेन कर्मणा।&lt;br&gt;&#xA;यस्य ते मयि भावोऽयं&#xA;फलेभ्योऽपि पराङ्मुखः॥८॥&lt;/p&gt;</description>
    </item>
    <item>
      <title>07 तपोवनप्रवेशो नाम सप्तमः सर्गः</title>
      <link>https://vishvAsa.github.io/tipiTaka/kAvyam/padyam/buddhacharitam/07_tapovanapravesho_nAma_saptamaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/buddhacharitam/07_tapovanapravesho_nAma_saptamaH_sargaH/</guid>
      <description>&lt;p&gt;CANTO VII&#xA;ततो विसृज्याश्रुमुखं रुदन्तं&#xA;छन्दं वनच्छन्दतया निरास्थः।&lt;br&gt;&#xA;सर्वार्थसिद्धो वपुषाभिभूय&#xA;तमाश्रमं सिद्ध इव प्रपेदे॥१॥&lt;/p&gt;&#xA;&lt;p&gt;स राजसूनुर्मृगराजगामी&#xA;मृगाजिरं तन्मृगवत्प्रविष्टः।&lt;br&gt;&#xA;लक्ष्मीवियुक्तोऽपि शरीरलक्ष्म्या&#xA;चक्षूंषि सर्वाश्रमिणां जहार॥२॥&lt;/p&gt;&#xA;&lt;p&gt;स्थिता हि हस्तस्थयुगास्तथैव&#xA;कौतूहलाच्चक्रधराः सदाराः।&lt;br&gt;&#xA;तमिन्द्रकल्पं ददृशुर्न जग्मु-&#xA;र्धुर्या इवार्धावनतैः शिरोभिः॥३॥&lt;/p&gt;&#xA;&lt;p&gt;विप्राश्च गत्वा बहिरिध्महेतोः&#xA;प्राप्ताः समित्पुष्पवित्रहस्ताः।&lt;br&gt;&#xA;तपःप्रधानाः कृतबुद्धयोऽपि&#xA;तं द्रष्टुमीयुर्न मठानभीयुः॥४॥&lt;/p&gt;&#xA;&lt;p&gt;हृष्टाश्च केका मुमुचुर्मयूरा&#xA;दृष्ट्वाम्बुदं नीलमिवोन्नमन्तः।&lt;br&gt;&#xA;शष्पाणि हित्वाभिमुखाश्च तस्थु-&#xA;र्मृगाश्चलाक्षा मृगचारिणश्च॥५॥&lt;/p&gt;&#xA;&lt;p&gt;दृष्ट्वा तमिक्ष्वाकुकुलप्रदीपं&#xA;ज्वलन्तमुद्यन्तमिवांशुमन्तम्।&lt;br&gt;&#xA;कृतेऽपि दोहे जनितप्रमोदाः&#xA;प्रसुस्रुवुर्होमदुहश्च गावः॥६॥&lt;/p&gt;&#xA;&lt;p&gt;कश्चिद्वसूनामयमष्टमः स्या-&#xA;त्स्यादाविश्वनोरन्यतरश्च्युतो वा।&lt;br&gt;&#xA;उच्चेरुरुच्चैरिति तत्र वाच-&#xA;स्तद्दर्शनाद्विस्मयजा मुनीनाम्॥७॥&lt;/p&gt;</description>
    </item>
    <item>
      <title>08 अन्तःपुरविलापो नामाष्टमः सर्गः</title>
      <link>https://vishvAsa.github.io/tipiTaka/kAvyam/padyam/buddhacharitam/08_antaHpuravilApo_nAmAShTamaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/buddhacharitam/08_antaHpuravilApo_nAmAShTamaH_sargaH/</guid>
      <description>&lt;p&gt;CANTO VIII&#xA;ततस्तुरङ्गावचरः स दुर्मना-&#xA;स्तथा वनं भर्तरि निर्ममे गते।&lt;br&gt;&#xA;चकार यत्नं पथि शोकनिग्रहे&#xA;तथापि चैवाश्रु न तस्य चिक्षिये॥१॥&lt;/p&gt;&#xA;&lt;p&gt;यमेकरात्रेण तु भर्तुराज्ञया&#xA;जगाम मार्ग सह तेन वाजिना।&lt;br&gt;&#xA;इयाय भर्तुर्विरहं विचिन्तयं-&#xA;स्तमेव पन्थानमहोभिरष्टभिः॥२॥&lt;/p&gt;&#xA;&lt;p&gt;हयश्च सौजा विचचार कन्थक-&#xA;स्तताम भावेन बभूव निर्मदः।&lt;br&gt;&#xA;अलंकृतश्चापि तथैव भूषणै-&#xA;रभूद्गतश्रीरिव तेन वर्जितः॥३॥&lt;/p&gt;&#xA;&lt;p&gt;निवृत्य चैवाभिमुखस्तपोवनं&#xA;भृशं जिहेषे करुणं मुहुर्मुहुः।&lt;br&gt;&#xA;क्षुधान्वितोऽप्यध्वनि शष्पमम्बु वा&#xA;यथा पुरा नाभिनन्द नाददे॥४॥&lt;/p&gt;&#xA;&lt;p&gt;ततो विहीनं कपिलाव्हयं पुरं&#xA;महात्मना तेन जगद्धितात्मना।&lt;br&gt;&#xA;क्रमेण तौ शून्यमिवोपजग्मतु-&#xA;र्दिवाकरेणेव विनाकृतं नभः॥५॥&lt;/p&gt;</description>
    </item>
    <item>
      <title>09 कुमारान्वेषणों नाम नवमः सर्गः</title>
      <link>https://vishvAsa.github.io/tipiTaka/kAvyam/padyam/buddhacharitam/09_kumArAnveShaNoM_nAma_navamaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/buddhacharitam/09_kumArAnveShaNoM_nAma_navamaH_sargaH/</guid>
      <description>&lt;p&gt;CANTO IX&#xA;ततस्तदा मन्त्रिपुरोहितौ तौ&#xA;बाष्पप्रतोदाभिहतौ नृपेण।&lt;br&gt;&#xA;विद्धौ सदश्वाविव सर्वयत्ना-&#xA;त्सौहार्दशीघ्रं ययतुर्वनं तत्॥१॥&lt;/p&gt;&#xA;&lt;p&gt;तमाश्रमं जातपरिश्रमौ ता-&#xA;वुपेत्य काले सदृशानुयात्रौ।&lt;br&gt;&#xA;राजर्द्धिमुत्सृज्य विनीतचेष्टा-&#xA;वुपेयतुर्भार्गवधिष्ण्यमेव॥२॥&lt;/p&gt;&#xA;&lt;p&gt;तौ न्यायतस्तं प्रतिपूज्य विप्रं&#xA;तेनार्चितौ तावपि चानुरूपम्।&lt;br&gt;&#xA;कृतासनौ भार्गवमासनस्थं&#xA;छित्त्वा कथामूचतुरात्मकृत्यम्॥३॥&lt;/p&gt;&#xA;&lt;p&gt;शुद्धौजसः शुद्धविशालकीर्ते-&#xA;रिक्ष्वाकुवंशप्रभवस्य राज्ञः।&lt;br&gt;&#xA;इमं जनं वेत्तु भवानधीतं&#xA;श्रुतग्रहे मन्त्रपरिग्रहे च॥४॥&lt;/p&gt;&#xA;&lt;p&gt;तस्येन्द्रकल्पस्य जयन्तकल्पः&#xA;पुत्रो जरामृत्युभयं तितीर्षुः।&lt;br&gt;&#xA;इहाभ्युतेपः किल तस्य हेतो-&#xA;रावामुपेतौ भगवानवैतु॥५॥&lt;/p&gt;&#xA;&lt;p&gt;तौ सोऽब्रवीदस्ति स दीर्घबाहुः&#xA;प्राप्तः कुमारो न तु नावबुद्धः।&lt;br&gt;&#xA;धर्मोऽयमावर्तक इत्यवेत्य&#xA;यातस्त्वराडाभिमुखो मुमुक्षुः॥६॥&lt;/p&gt;&#xA;&lt;p&gt;तस्मात्ततस्तावुपलभ्य तत्त्वं&#xA;तं विप्रमामन्त्र्य तदैव सद्यः।&lt;br&gt;&#xA;खिन्नावखिन्नाविव राजभक्त्या&#xA;प्रसस्रतुस्तेन यतः स यातः॥७॥&lt;/p&gt;</description>
    </item>
    <item>
      <title>10 श्रेण्याभिगमनो नाम दशमः सर्गः</title>
      <link>https://vishvAsa.github.io/tipiTaka/kAvyam/padyam/buddhacharitam/10_shreNyAbhigamano_nAma_dashamaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/buddhacharitam/10_shreNyAbhigamano_nAma_dashamaH_sargaH/</guid>
      <description>&lt;p&gt;CANTO X&#xA;स राजवत्सः पृथुपीनवक्षा-&#xA;स्तौ हव्यमन्त्राधिकृतौ विहाय।&lt;br&gt;&#xA;उत्तीर्य गङ्गां प्रचलत्तरङ्गां&#xA;श्रीमद्गृहं राजगृहं जगाम॥१॥&lt;/p&gt;&#xA;&lt;p&gt;शैलैः सुगुप्तं च विभूषितं च&#xA;धृतं च पूतं च शिवैस्तपोदैः।&lt;br&gt;&#xA;पञ्चाचलाङ्कं नगरं प्रपेदे&#xA;शान्तः स्वयंभूरिव नाकपृष्ठम्॥२॥&lt;/p&gt;&#xA;&lt;p&gt;गाम्भीर्यमोजश्च निशाम्य तस्य&#xA;वपुश्च दीप्तं पुरुषानतीत्य।&lt;br&gt;&#xA;विसिस्मिये तत्र जनस्तदानीं&#xA;स्थाणूव्रतस्येव वृषाध्वजास्य॥३॥&lt;/p&gt;&#xA;&lt;p&gt;तं प्रेक्ष्य योऽन्येन ययौ स तस्थौ&#xA;यस्तत्र तस्थौ पथि सोऽन्वगच्छत्।&lt;br&gt;&#xA;द्रुतं ययौ यः स जगाम धीरं&#xA;यः कश्चिदास्ते स्म स चोत्पपात॥४॥&lt;/p&gt;&#xA;&lt;p&gt;कश्चित्तमानर्च जनः कराभ्यां&#xA;सत्कृत्य कश्चिच्छिरसा ववन्दे।&lt;br&gt;&#xA;स्निग्धेन कश्चिद्वचसाभ्यनन्द-&#xA;नैनं जगामाप्रतिपूज्य कश्चित्॥५॥&lt;/p&gt;</description>
    </item>
    <item>
      <title>11 कामविगर्हणो नामैकादश सर्गः</title>
      <link>https://vishvAsa.github.io/tipiTaka/kAvyam/padyam/buddhacharitam/11_kAmavigarhaNo_nAmaikAdasha_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/buddhacharitam/11_kAmavigarhaNo_nAmaikAdasha_sargaH/</guid>
      <description>&lt;p&gt;CANTO XI&#xA;अथैवमुक्तो मगधाधिपेन&#xA;सुहृन्मुखेन प्रतिकूलमर्थम्।&lt;br&gt;&#xA;स्वस्थोऽविकारः कुलशौचशुद्धः&#xA;शौद्धोदनिर्वाक्यमिदं जगाद॥१॥&lt;/p&gt;&#xA;&lt;p&gt;नाश्चर्यमेतद्भवतो विधानं&#xA;जातस्य हर्यङ्ककुले विशाले।&lt;br&gt;&#xA;यन्मित्रपक्षे तव मित्रकाम&#xA;स्याद्‍वृत्तिरेषा परिशुद्धवृत्तेः॥२॥&lt;/p&gt;&#xA;&lt;p&gt;असत्सु मैत्री स्वकुलानुवृत्ता&#xA;न तिष्ठति श्रीरिव विक्लवेषु।&lt;br&gt;&#xA;पूर्वैः कृतां प्रीतिपरंपराभि-&#xA;स्तामेव सन्तस्तु विवर्धयन्ति॥३॥&lt;/p&gt;&#xA;&lt;p&gt;ये चार्थकृच्छेषु भवन्ति लोके&#xA;समानकार्याः सुहृदां मनुष्याः।&lt;br&gt;&#xA;मित्राणिः तानीति परैमि बुद्ध्या&#xA;स्वस्थस्य वृद्धिष्विह को हि न स्यात्॥४॥&lt;/p&gt;&#xA;&lt;p&gt;एवं च ये द्रव्यमवाप्य लोके&#xA;मित्रेषु धर्मे च नियोजयन्ति।&lt;br&gt;&#xA;अवाप्तसाराणि धनानि तेषां&#xA;भ्रष्टानि नान्ते जनयन्ति तापम्॥५॥&lt;/p&gt;&#xA;&lt;p&gt;सुहृत्तया चार्यतया च राजन्&#xA;खल्वेष यो मां प्रति निश्चयस्ते।&lt;br&gt;&#xA;अत्रानुनेष्यामि सुहृत्तयैव&#xA;ब्रूयामहं नोत्तरमन्यदत्र॥६॥&lt;/p&gt;</description>
    </item>
    <item>
      <title>12 अराडदर्शनो नाम द्वादशः सर्गः</title>
      <link>https://vishvAsa.github.io/tipiTaka/kAvyam/padyam/buddhacharitam/12_arADadarshano_nAma_dvAdashaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/buddhacharitam/12_arADadarshano_nAma_dvAdashaH_sargaH/</guid>
      <description>&lt;p&gt;CANTO XII&#xA;ततः शमविहारस्य&#xA;मुनेरिक्ष्वाकुचन्द्रमाः।&lt;br&gt;&#xA;अराडस्याश्रमं भेजे&#xA;वपुषा पूरयन्निव॥१॥&lt;/p&gt;&#xA;&lt;p&gt;स कालामसगोत्रेण&#xA;तेनालोक्यैव दूरतः।&lt;br&gt;&#xA;उच्चैः स्वागतमित्युक्तः&#xA;समीपमुपजग्मिवान्॥२॥&lt;/p&gt;&#xA;&lt;p&gt;तावुभौ न्यायतः पृष्ट्‍वा&#xA;धातुसाम्यं परस्परम्।&lt;br&gt;&#xA;दारव्योर्मेध्ययोर्वृष्योः&#xA;शुचौ देशे निषेदतुः॥३॥&lt;/p&gt;&#xA;&lt;p&gt;तमासीनं नृपसुतं&#xA;सोऽब्रवीन्मुनिसत्तमः।&lt;br&gt;&#xA;बहुमानविशालाभ्यां&#xA;दर्शनाभ्यां पिबन्निव॥४॥&lt;/p&gt;&#xA;&lt;p&gt;विदितं मे यथा सौम्य&#xA;निष्क्रान्तो भवनादसि।&lt;br&gt;&#xA;छित्त्वा स्नेहमयं पाशं&#xA;पाशं दृप्त इव द्विपः॥५॥&lt;/p&gt;&#xA;&lt;p&gt;सर्वथा धृतिमच्चैव&#xA;प्राज्ञं चैव मनस्तव।&lt;br&gt;&#xA;यस्त्वं प्राप्तः श्रियं त्यक्त्वा&#xA;लतां विषफलामिव॥६॥&lt;/p&gt;&#xA;&lt;p&gt;नाश्चर्य जीर्णवयसो&#xA;यज्जग्मुः पार्थिवा वनम्।&lt;br&gt;&#xA;अपत्येभ्यः श्रियं दत्त्वा&#xA;भुक्तोच्छिष्टामिव स्रजम्॥७॥&lt;/p&gt;&#xA;&lt;p&gt;इदं मे मतमाश्चर्यं&#xA;नवे वयसि यद्भवान्।&lt;br&gt;&#xA;अभुक्त्वैव श्रियं प्राप्तः&#xA;स्थितो विषयगोचरे॥८॥&lt;/p&gt;</description>
    </item>
    <item>
      <title>13 मारविजयो नाम त्रयोदशः सर्गः</title>
      <link>https://vishvAsa.github.io/tipiTaka/kAvyam/padyam/buddhacharitam/13_mAravijayo_nAma_trayodashaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/buddhacharitam/13_mAravijayo_nAma_trayodashaH_sargaH/</guid>
      <description>&lt;p&gt;CANTO XIII&#xA;तस्मिन्विमोक्षाय कृतप्रतिज्ञे&#xA;राजर्षिवंशप्रभवे महर्षौ।&lt;br&gt;&#xA;तत्रोपविष्टे प्रजहर्ष लोक-&#xA;स्तत्रास सद्धर्मरिपुस्तु मारः॥१॥&lt;/p&gt;&#xA;&lt;p&gt;यं कामदेवं प्रवदन्ति लोके&#xA;चित्रायुधं पुष्पशरं तथैव।&lt;br&gt;&#xA;कामप्रचाराधिपतिं तमेव&#xA;मोक्षद्विषं मारमुदाहरन्ति॥२॥&lt;/p&gt;&#xA;&lt;p&gt;तस्यात्मजा विभ्रमहर्षदर्पा-&#xA;स्तिस्रोऽरतिप्रीतितृषश्च कन्याः।&lt;br&gt;&#xA;पप्रच्छुरेनं मनसो विकारं&#xA;स तांश्च ताश्चैव वचोऽभ्युवाच॥३॥&lt;/p&gt;&#xA;&lt;p&gt;असौ मुनिर्निश्चयवर्म बिभ्र-&#xA;त्सत्त्वायुधं बुद्धिशरं विकृष्य।&lt;br&gt;&#xA;जिगीषुरास्ते विषयान्मदीया-&#xA;न्तस्मादयं मे मनसो विषादः॥४॥&lt;/p&gt;&#xA;&lt;p&gt;यदि ह्यसौ मामभिभूय याति&#xA;लोकाय चाख्यात्यपवर्गमार्गम्।&lt;br&gt;&#xA;शून्यस्ततोऽयं विषयो ममाद्य&#xA;वृत्ताच्च्युतस्येव विदेहभर्तुः॥५॥&lt;/p&gt;&#xA;&lt;p&gt;तद्यावदेवैष न लब्धचक्षु-&#xA;र्मद्रोचरे तिष्ठति यावदेव।&lt;br&gt;&#xA;यास्यामि तावद्‍व्रतमस्य भेत्तुं&#xA;सेतुं नदीवेग इवातिवृद्धः॥६॥&lt;/p&gt;&#xA;&lt;p&gt;ततो धनुः पुष्पमयं गृहीत्वा&#xA;शरान् जगन्मोहकरांश्च पञ्च।&lt;br&gt;&#xA;सोऽश्वत्थमूलं ससुतोऽभ्यगच्छ-&#xA;दस्वास्थ्यकारी मनसः प्रजानाम्॥७॥&lt;/p&gt;</description>
    </item>
    <item>
      <title>14 चतुर्दशः सर्गः</title>
      <link>https://vishvAsa.github.io/tipiTaka/kAvyam/padyam/buddhacharitam/14_chaturdashaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/buddhacharitam/14_chaturdashaH_sargaH/</guid>
      <description>&lt;p&gt;CANTO XIV&#xA;ततो मारबलं जित्वा&#xA;धैर्येण च शमेन च।&lt;br&gt;&#xA;परमार्थ विजिज्ञासुः&#xA;स दध्यौ ध्यानकोविदः॥१॥&lt;/p&gt;&#xA;&lt;p&gt;सर्वेषु ध्यानविधिषु&#xA;प्राप्य चैश्वर्यमुत्तमम्।&lt;br&gt;&#xA;सस्मार प्रथमे यामे&#xA;पूर्वजन्मपरंपराम्॥२॥&lt;/p&gt;&#xA;&lt;p&gt;अमुत्राहमयं नाम&#xA;च्युतस्तस्मादिहागतः।&lt;br&gt;&#xA;उति जन्मसहस्त्राणि&#xA;सस्मारानुभवन्निव॥३॥&lt;/p&gt;&#xA;&lt;p&gt;स्मृत्वा जन्म च मृत्युं च&#xA;तासु तासूपपत्तिषु।&lt;br&gt;&#xA;ततः सत्त्वेषु कारुंण्यं&#xA;चकार करुणात्मकः॥४॥&lt;/p&gt;&#xA;&lt;p&gt;कृत्वेह स्वजनोत्सर्ग&#xA;पुनरन्यत्र च क्रियाः।&lt;br&gt;&#xA;अत्राणः खलु लोकोऽयं&#xA;परिभ्रमति चक्रवत्॥५॥&lt;/p&gt;&#xA;&lt;p&gt;इत्येवं स्मरतस्तस्य&#xA;बभूव नियतात्मनः।&lt;br&gt;&#xA;कदलीगर्भनिःसारः।&lt;br&gt;&#xA;संसार इति निश्चयः॥६॥&lt;/p&gt;&#xA;&lt;p&gt;द्वितीये त्वागते यामे&#xA;सोऽद्वितीयपराक्रमः।&lt;br&gt;&#xA;दिव्यं लेभे परं चक्षुः&#xA;सर्वचक्षुष्मतां वरः॥७॥&lt;/p&gt;&#xA;&lt;p&gt;ततस्तेन स दिव्येन&#xA;परिशुद्धेन चक्षुषा।&lt;br&gt;&#xA;ददर्श निखिलं लोक-&#xA;मादर्श इव निर्मले॥८॥&lt;/p&gt;</description>
    </item>
  </channel>
</rss>
