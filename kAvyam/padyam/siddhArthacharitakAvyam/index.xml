<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;सिद्धार्थचरितकाव्यम् on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/kAvyam/padyam/siddhArthacharitakAvyam/</link>
    <description>Recent content in &#43;सिद्धार्थचरितकाव्यम् on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/kAvyam/padyam/siddhArthacharitakAvyam/index.xml" rel="self" type="application/rss+xml" />
    <item>
      <title>01 प्रथमः सर्गः</title>
      <link>https://vishvAsa.github.io/tipiTaka/kAvyam/padyam/siddhArthacharitakAvyam/01_prathamaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/siddhArthacharitakAvyam/01_prathamaH_sargaH/</guid>
      <description>&lt;p&gt;सिद्धार्थचरित्रं काव्यं&#xA;आचार्यबुद्धघोषविरचितं&#xA;पद्यचूडामणिमहाकाव्यम्&#xA;प्रथमः सर्गः&#xA;मङ्गलम्&#xA;कारुण्यकल्लोलितदृष्टिपातं कन्दर्पदर्पानलकालमेघम्।&lt;br&gt;&#xA;कैवल्यकल्पद्रुममूलकन्दं वन्दे महाकन्दलमर्कबन्धुम्॥१॥&lt;/p&gt;&#xA;&lt;p&gt;यस्यैकदेशं यतयोऽपि वक्तुं नालं बभूवुर्नलिनासनाद्याः।&lt;br&gt;&#xA;शास्तुस्तदेतच्चरितापदानं वक्तुं मनीषा मम मौग्ध्यमेव॥२॥&lt;/p&gt;&#xA;&lt;p&gt;तथापि तत्राहितभक्तिशक्त्या तदेतदाख्यातुमहं प्रवीणः।&lt;br&gt;&#xA;तथाहि तत्पादसमाश्रयेण रजोऽपि लक्ष्मीं कुरुते हि पुंसाम्॥३॥&lt;/p&gt;&#xA;&lt;p&gt;अस्ति प्रशस्ता कपिलेति नाम्ना काचित् पुरी कामदुघा प्रजानाम्।&lt;br&gt;&#xA;यां वीक्ष्य शक्रो निजराजधान्याः श्लाघाभिसन्धिं शिथिलीकरोति॥४॥&lt;/p&gt;&#xA;&lt;p&gt;सम्भाव्यते यत्र सुधामरीचिः सौधध्वजस्तम्भनिलीनबिम्बः।&lt;br&gt;&#xA;मुखारविन्दद्युतिमोषरोषादारोपितः शूलमिवाङ्गनाभिः॥५॥&lt;/p&gt;&#xA;&lt;p&gt;वीथीषु माणिक्यमयीषु यस्यां ज्योतींषि भान्ति प्रतिबिम्बितानि।&lt;br&gt;&#xA;अनङ्गचापादपकृष्यमाणान्मुक्ताफलानीव परिच्युतानि॥६॥&lt;/p&gt;&#xA;&lt;p&gt;उत्सेधिनो यत्र गृहाः प्रभूणामुदस्तजैत्रध्वजदण्डवाहाः।&lt;br&gt;&#xA;आलोलघण्टाक्वणितैरजस्रमभ्यर्थिनो दातुमिवाह्वयन्ति॥७॥&lt;/p&gt;&#xA;&lt;p&gt;रथ्यासु रत्नोपहितासु यस्यां बिम्बप्रविष्टाः करिणो विभान्ति।&lt;br&gt;&#xA;कूलाद्रिकूटा इव कुण्डलीन्द्रसाहायकं कर्तुमधः प्रवृत्ताः॥८॥&lt;/p&gt;</description>
    </item>
    <item>
      <title>02 द्वितीयः सर्गः</title>
      <link>https://vishvAsa.github.io/tipiTaka/kAvyam/padyam/siddhArthacharitakAvyam/02_dvitIyaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/siddhArthacharitakAvyam/02_dvitIyaH_sargaH/</guid>
      <description>&lt;p&gt;द्वितीयः सर्गः&#xA;देवानां तुषितपुरीगमनम्&#xA;तत्रान्तरे जगति पूर्वनिमित्तमासीद्&#xA;दृष्ट्वा तदद्भुतममर्त्यगणाः समेताः।&lt;br&gt;&#xA;सर्वज्ञतावसर एष तवेति वक्तुं&#xA;जग्मुः पुरीं सुरगुरोस्तुषिताभिधानम्॥१॥&lt;/p&gt;&#xA;&lt;p&gt;उत्तुङ्गनीलमणिमन्दिरजृम्भमाण-&#xA;रोचिश्छटाच्छुरणशाद्वलितान्तरिक्षाम्।&lt;br&gt;&#xA;प्रक्रीडमानमृगशावविलोलदृष्टि-&#xA;च्छायासमुच्चलनचन्द्रकिलोपकण्ठाम्॥२॥&lt;/p&gt;&#xA;&lt;p&gt;लीलाचकोररसनाञ्चललिह्यमान-&#xA;प्रासाददन्तवलभीकिरणप्ररोहाम्।&lt;br&gt;&#xA;तिर्यक्प्रवृत्तमणितोरणदीर्घरश्मि-&#xA;मालावलीगुणितवन्दनमालिकाभाम्॥३॥&lt;/p&gt;&#xA;&lt;p&gt;शिञ्जानपञ्चशरचक्रितकार्मुकज्या-&#xA;झङ्कारवेगचलिताध्वगवामनेत्राम्।&lt;br&gt;&#xA;दर्पान्धदिग्गजकपोलमदप्रवाह-&#xA;कल्लोलिनीसलिलकर्दमितप्रतोलीम्॥४॥&lt;/p&gt;&#xA;&lt;p&gt;शम्पासहस्रचतुरस्रसरोरुहाक्षी-&#xA;देहप्रभापुनरुदीरितदीपमालाम्।&lt;br&gt;&#xA;सौधस्थलोपरिसमुच्छ्रितवैजयन्ती-&#xA;चीनांशुकाकलितदिग्वनितावगुण्ठाम्॥५॥&lt;/p&gt;&#xA;&lt;p&gt;पुष्पावचायवलमानपुरन्ध्रिवर्ग-&#xA;पीनस्तनोन्नतिविकल्पितकेलिशैलाम्।&lt;br&gt;&#xA;माकन्दकोरकगलन्मकरन्दपूर-&#xA;धारानुबद्धपुनरुक्ततटाकतोयाम्॥६॥&lt;/p&gt;&#xA;&lt;p&gt;श्रृङ्गारमण्डपशिरोनवरत्नतेजः-&#xA;सञ्चारसञ्चितशतक्रतुचापशोभाम्।&lt;br&gt;&#xA;मन्दारकल्पहरिचन्दनपारिजात-&#xA;सन्तानसंहृतदरिद्रकथाप्रसङ्गाम्॥७॥&lt;/p&gt;&#xA;&lt;p&gt;तत्र स्थितं सुरगणा ददृशस्तमेनं&#xA;सिंहासने विविधरत्नशिलानिबद्धे।&lt;br&gt;&#xA;विभ्राजमानबहुधातुविचित्रवर्णे&#xA;मेरोर्मृगेन्द्रमिव सानुतटप्रदेशे॥८॥&lt;/p&gt;&#xA;&lt;p&gt;माणिक्यमौलिवलभीसविधस्थितेन&#xA;मान्येन मङ्गलसितातपवारणेन।&lt;br&gt;&#xA;पूर्वाचलस्य सुषमां मणितुङ्गश्रृङ्ग-&#xA;संलक्ष्यपूर्णशशिनः प्रतिपक्षयन्तम्॥९॥&lt;/p&gt;&#xA;&lt;p&gt;प्रत्यग्रहाटकशिलाफलकायतस्य&#xA;फालस्थलस्य परितः प्रसृतैर्मखैः।&lt;br&gt;&#xA;आशाविशालनयनाननमण्डनाना-&#xA;माकल्पयन्तमिव कान्तिसुधाविभागम्॥१०॥&lt;/p&gt;&#xA;&lt;p&gt;आयामशालिभिरमन्ददयासमुद्र-&#xA;वेलाजलेषु विहरद्भिरपाङ्गपातैः।&lt;br&gt;&#xA;आपादयन्तममराधिपराज्यलक्ष्म्याः&#xA;क्रीडासरोरुहततीरिव दिङ्मुखेषु॥११॥&lt;/p&gt;</description>
    </item>
    <item>
      <title>03 तृतीयः सर्गः</title>
      <link>https://vishvAsa.github.io/tipiTaka/kAvyam/padyam/siddhArthacharitakAvyam/03_tRtIyaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/siddhArthacharitakAvyam/03_tRtIyaH_sargaH/</guid>
      <description>&lt;p&gt;तृतीयः सर्गः&#xA;दौहृदलिङ्गाधानम्&#xA;अथोदयं शाक्यमहीपतीनामानन्दमालीजनलोचनानाम्।&lt;br&gt;&#xA;आश्वासनं सज्जनमानसानामाधत्त सा दौहृदलिङ्गमार्या॥१॥&lt;/p&gt;&#xA;&lt;p&gt;विवर्धमानेन च मध्यमेन श्यामायमानेन च चूचुकेन।&lt;br&gt;&#xA;गर्भोदयोऽभूदलसेक्षणायास्तस्याः सखोनामनुमानगम्यः॥२॥&lt;/p&gt;&#xA;&lt;p&gt;महामुनीनामपि माननीये गर्भत्वमातस्थुषि बोधिसत्त्वे।&lt;br&gt;&#xA;मध्यस्तदीयो मनसोऽपि सूक्ष्मः प्रियादिव स्फीततरो बभूव॥३॥&lt;/p&gt;&#xA;&lt;p&gt;यथा यथा वृद्धिमवाप तस्या मध्यं महिष्या महनीयमूर्त्तेः।&lt;br&gt;&#xA;तथा तथा वृद्धिमवाप गात्रमपुत्रताशोककृशस्य भर्त्तुः॥४॥&lt;/p&gt;&#xA;&lt;p&gt;स्तनद्वयस्याग्रमभूद् विवर्णं साकं सपत्नीवदनेन तस्याः।&lt;br&gt;&#xA;किञ्चाननं गर्भभरालसायाः कीर्त्त्या समं पाण्डुरमास भर्त्तुः॥५॥&lt;/p&gt;&#xA;&lt;p&gt;अन्तर्गतस्याद्भुतविक्रमस्य विश्वत्रयीविस्मयनीयमूर्त्ते।&lt;br&gt;&#xA;प्रतापवह्नेरिव धूपजालैस्तस्याः स्तनः श्याममुखो बभूव॥६॥&lt;/p&gt;&#xA;&lt;p&gt;तस्याः स्तनद्वन्द्वमनिन्दिताङ्ग्याः श्यामं शिखायामवशेषपाण्डु।&lt;br&gt;&#xA;तटाभिघाताहितपङ्कमुद्रामाधत्त नागाधिपकुम्भलक्ष्मीम्॥७॥&lt;/p&gt;&#xA;&lt;p&gt;वृद्धा वितेनुर्विविधौषधीभिः पुत्रस्य रक्षामुदरस्थितस्य।&lt;br&gt;&#xA;सैव स्मरोपद्रवपीडितानां बभूव रक्षा भुवनत्रयाणाम्॥८॥&lt;/p&gt;</description>
    </item>
    <item>
      <title>04 चतुर्थः सर्गः</title>
      <link>https://vishvAsa.github.io/tipiTaka/kAvyam/padyam/siddhArthacharitakAvyam/04_chaturthaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/siddhArthacharitakAvyam/04_chaturthaH_sargaH/</guid>
      <description>&lt;p&gt;चतुर्थः सर्गः&#xA;सिद्धार्थविवाहप्रस्तावः&#xA;अथो कुमारस्य कुलोद्वहस्य करग्रहं कारयितुं नरेन्द्रः।&lt;br&gt;&#xA;का साऽस्य योग्या भुवि कन्यकेति चिन्तयामास समेतबन्धुः॥१॥&lt;/p&gt;&#xA;&lt;p&gt;तत्रान्तरे कोलियभूमिपालः कुमारिकां मे कुलरत्नदीपाम्।&lt;br&gt;&#xA;दास्यामि सूनोस्तव सर्वथेति सन्देशपत्रं विससर्ज तस्मै॥२॥&lt;/p&gt;&#xA;&lt;p&gt;आकर्ण्य सन्देशमुखादुदन्तमतीव सन्तुष्टमनाः क्षितीशः।&lt;br&gt;&#xA;तथैव सज्जीक्रियतां त्वयेति सन्देशमस्मै प्रजिघाय भूयः॥३॥&lt;/p&gt;&#xA;&lt;p&gt;तथेति सोऽपि प्रतिगृह्य तस्मै सन्देशपत्रं समुदीर्णहर्षः।&lt;br&gt;&#xA;प्रचक्रमे कारयितुं कुमार्या विवाहदीक्षोत्सवमत्युदारम्॥४॥&lt;/p&gt;&#xA;&lt;p&gt;आरोपिताभ्रङ्कषकेतुमालमाबद्धकौशेयवितानशोभम्।&lt;br&gt;&#xA;अभ्युच्छ्रितेन्द्रायुधतोरणाङ्कमभ्यन्तरस्थापितपूर्णकुम्भम्॥५॥&lt;/p&gt;&#xA;&lt;p&gt;आस्तीर्णमुक्तासिकताभिराममाकीर्णनानाकुसुमौपहारम्।&lt;br&gt;&#xA;आरब्धवैवाहिकसंविधानमन्तःपुरं भूमिपतेर्बभूव॥६॥&lt;/p&gt;&#xA;&lt;p&gt;अभ्यक्तगात्रीमधिवासितेन तैलेन गन्धामलकोपलिप्ताम्।&lt;br&gt;&#xA;वराङ्गनास्ता मणिकुम्भमुक्तैरम्भोधरैः सादरमभ्यषिञ्चन्॥७॥&lt;/p&gt;&#xA;&lt;p&gt;स्नानावसाने नरदेवकन्या पाथोभरार्द्रं परिमुच्य वासः।&lt;br&gt;&#xA;समाददे चारुतरं दुकूलं चन्द्रातपं शारदिकेव रात्रिः॥८॥&lt;/p&gt;&#xA;&lt;p&gt;ततः प्रकीर्णाभिनवप्रसूने चतुष्कमध्ये विनिवेश्य सख्यः।&lt;br&gt;&#xA;नानाविधैराभरणैर्नरेन्द्रकन्यामलञ्चक्रुरतिप्रवीणाः॥९॥&lt;/p&gt;</description>
    </item>
    <item>
      <title>05 पञ्चमः सर्गः</title>
      <link>https://vishvAsa.github.io/tipiTaka/kAvyam/padyam/siddhArthacharitakAvyam/05_panchamaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/siddhArthacharitakAvyam/05_panchamaH_sargaH/</guid>
      <description>&lt;p&gt;पञ्चमः सर्गः&#xA;त्रयो महाप्रासादाः&#xA;ततः कुमारस्य समग्रवैभवो नराधिनाथो नवयौवनश्रियः।&lt;br&gt;&#xA;ऋतूत्सवानामुपसेवनक्षमानकारयत् त्रीनतुलान् महालयान्॥१॥&lt;/p&gt;&#xA;&lt;p&gt;स तेषु सद्मस्वधिराजनन्दनो विचित्रविन्यासविशेषशालिभिः।&lt;br&gt;&#xA;विनोद्यमानो वरवारयोषितां विलासनृत्तैर्विजहार हारिभिः॥२॥&lt;/p&gt;&#xA;&lt;p&gt;बभूव वर्षासमयोऽथ मेदिनी कठोरधर्मज्वरशान्तिकर्मठः।&lt;br&gt;&#xA;अशेषकान्तारशिखण्डिमण्डलीविलासलास्यक्रमदेशिकेश्वरः॥३॥&lt;/p&gt;&#xA;&lt;p&gt;पयोधराः केचन काचमेचकाश्चकाशिरे चण्डसमीरणेरिताः।&lt;br&gt;&#xA;शनैः शनैरम्बरकृष्णभोगिना विमुच्यमाना इव जीर्णकञ्चुकाः॥४॥&lt;/p&gt;&#xA;&lt;p&gt;तदा समारुह्य विहारमण्डपं सहैव वध्वा सरसीरुहेक्षणः।&lt;br&gt;&#xA;प्रदर्शयन् मीनदृशः पयोधरान् प्रचक्रमे वर्णयितुं तपात्ययम्॥५॥&lt;/p&gt;&#xA;&lt;p&gt;इतः सरोजाक्षि ! विलोकयाम्बुदानुदन्वदम्भोभरपश्यतोहरान्।&lt;br&gt;&#xA;वियत्तलाभोगविलासदर्पणप्रविष्टभूमण्डलबिम्बसन्निभान्॥६॥&lt;/p&gt;&#xA;&lt;p&gt;ऋतुश्रिया दीप्ततडित्प्रदीपिकासमार्जितैरञ्जनसञ्चयैरिव।&lt;br&gt;&#xA;नतभ्रु ! नव्यैः शकलैः पयोमुचां नभःस्थली पात्रमियं विभाव्यते॥७॥&lt;/p&gt;&#xA;&lt;p&gt;पयोदकालेन चिरप्रवासिना समागतेनाभिनवं प्रिये ! दिशाम्।&lt;br&gt;&#xA;विमुच्यमाना इव केशवेणयो विभान्ति कामं नवमेघपंक्तयः॥८॥&lt;/p&gt;</description>
    </item>
    <item>
      <title>06 षष्ठः सर्गः</title>
      <link>https://vishvAsa.github.io/tipiTaka/kAvyam/padyam/siddhArthacharitakAvyam/06_ShaShThaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/siddhArthacharitakAvyam/06_ShaShThaH_sargaH/</guid>
      <description>&lt;p&gt;षष्ठः सर्गः&#xA;वसन्तसमयवर्णनम्&#xA;प्रादुर्बभूव समयः सुभगो वसन्तः&#xA;प्रस्तावनाऽलिकुलकोकिलकूजितानाम्।&lt;br&gt;&#xA;बाणाशयो मकरकेतनसायकानाम्&#xA;मौहूर्तिको मलयमारुतनिर्गमानाम्॥१॥&lt;/p&gt;&#xA;&lt;p&gt;उच्चण्डदण्डधरकासरसौर्वभौम-&#xA;सन्नाहभीत इव चण्डमयूखमाली।&lt;br&gt;&#xA;सद्यो विवर्तितहयो यमदिङ्मुखान्ताद्&#xA;यात्रामधत्त हिमभूधरसम्मुखीनाम्॥२॥&lt;/p&gt;&#xA;&lt;p&gt;चन्द्रोदयोज्ज्वलमुखेन झषध्वजाज्ञां&#xA;व्याकुर्वता विमलसूक्ष्मतराम्बरेण।&lt;br&gt;&#xA;वन्या वसन्तसमयेन परिग्रहत्व-&#xA;सम्भाविता सपदि पुष्पवती बभूव॥३॥&lt;/p&gt;&#xA;&lt;p&gt;कलेन गाढतरमानपरिग्रहाणां&#xA;प्राणानिलान् रसयितुं प्रमदाजनानाम्।&lt;br&gt;&#xA;उल्लासितेव रसना कुसुमद्रुमाणाम्&#xA;अद्भासते स्म नवकोमलपल्लवश्रीः॥४॥&lt;/p&gt;&#xA;&lt;p&gt;उन्मोचयन् परिणतच्छदकञ्चुलीका-&#xA;मुद्भावयन् मुकुलजालकरोमहर्षम्।&lt;br&gt;&#xA;उल्लोलयन् भ्रमरकेशभरं लतानाम्&#xA;उद्यानभूषु विजहार वसन्तकालः॥५॥&lt;/p&gt;&#xA;&lt;p&gt;आरुह्य मन्दमलयानिलमौपवाह्य-&#xA;माशाजयप्रचलितस्य मनोभवस्य।&lt;br&gt;&#xA;सूनप्रसूतिरभवन्नवलाजवृष्टिः&#xA;पुंस्कोकिलध्वनिरभूद् वरशङ्खघोषः॥६॥&lt;/p&gt;&#xA;&lt;p&gt;मन्दानिलेन वहता वनराजिमध्याद्&#xA;उत्थापितः कुसुमकोणकरेणुरुच्चैः।&lt;br&gt;&#xA;सेनापराग इव दिग्विजयोद्यतस्य&#xA;चेतोभुवः प्रसरति स्म दिगन्तरेषु॥७॥&lt;/p&gt;</description>
    </item>
    <item>
      <title>07 सप्तमः सर्गः</title>
      <link>https://vishvAsa.github.io/tipiTaka/kAvyam/padyam/siddhArthacharitakAvyam/07_saptamaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/siddhArthacharitakAvyam/07_saptamaH_sargaH/</guid>
      <description>&lt;p&gt;सप्तमः सर्गः&#xA;सिद्धार्थस्योद्यानप्रवेशः&#xA;प्रचोदिताश्वः पुनरेव सूतैः प्रतोदहस्तैर्नरलोकवीरः।&lt;br&gt;&#xA;आखण्डलोदयानमनोऽभिराममाराममत्यद्भुतमाविवेश॥१॥&lt;/p&gt;&#xA;&lt;p&gt;विद्यागृहं पञ्चमपाठकानां विकल्पतूणीरमनन्ययोनेः।&lt;br&gt;&#xA;गञ्जागृहं षट्पदकामिनीनां क्रीडागृहं किञ्च वसन्तलक्ष्म्याः॥२॥&lt;/p&gt;&#xA;&lt;p&gt;चराचराणमभिवन्दनीयमागन्तुमुद्यानामहीरुहस्तम्।&lt;br&gt;&#xA;मरुद्वशादानमितैः शिरोभिर्बद्धप्रबालाञ्जलयः प्रणेमुः॥३॥&lt;/p&gt;&#xA;&lt;p&gt;परागसम्पत्सिकतावकीर्णे पर्युक्षिते पुष्परसैः पतद्भिः।&lt;br&gt;&#xA;कृतोपहारे गलितैः प्रसूनैरुद्यानमध्ये विजहार वीरः॥४॥&lt;/p&gt;&#xA;&lt;p&gt;लताङ्गहारैर्ललितालिगीतैर्वनप्रियामञ्जुरवैश्च वाद्यैः।&lt;br&gt;&#xA;आरामभूमिं स विलोक्य मेने सङ्गीतशालामिव शम्बरारेः॥५॥&lt;/p&gt;&#xA;&lt;p&gt;तरुप्रसूनान्यपचेतुकामा वामालका मन्दपदं चरन्त्यः।&lt;br&gt;&#xA;कुमारसेवार्थमुपस्थितानां शङ्कां वितेनुस्तरुदेवतानाम्॥६॥&lt;/p&gt;&#xA;&lt;p&gt;आलापमारामविहारिणीनामाकर्णयन्तो हरिणेक्षणानाम्।&lt;br&gt;&#xA;विलज्जमाना इव बद्धमौनास्तस्थुः क्षणं तत्र वसन्तघोषाः॥७॥&lt;/p&gt;&#xA;&lt;p&gt;मञ्जीरनादच्छलतो ममार्तिं न सुभ्रु ! कुर्या इति नाथतेव।&lt;br&gt;&#xA;पदेन पङ्केरुहकोमलेन पस्पर्श काचिच्छनकैरशोकम्॥८॥&lt;/p&gt;&#xA;&lt;p&gt;अशोकयष्टिस्तरुणीजनस्य पादाम्बुजस्पर्शमिवासहिष्णुः।&lt;br&gt;&#xA;नवप्रवालप्रसवापदेशात् कोपानलज्वालमिवोत्ससर्ज॥९॥&lt;/p&gt;&#xA;&lt;p&gt;सुधामरीचिद्युतिशीतलेन कराम्बुजस्पर्शसुखेन काचित्।&lt;br&gt;&#xA;उद्भिद्यमानांकुररोमहर्षं पुत्रागतां प्रापयति स्म चूतम्॥१०॥&lt;/p&gt;</description>
    </item>
    <item>
      <title>08 अष्टमः सर्गः</title>
      <link>https://vishvAsa.github.io/tipiTaka/kAvyam/padyam/siddhArthacharitakAvyam/08_aShTamaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/siddhArthacharitakAvyam/08_aShTamaH_sargaH/</guid>
      <description>&lt;p&gt;अष्टमः सर्गः&#xA;सूर्यास्तकालवर्णनम्&#xA;तत्रान्तरे बिम्बममन्दरागं पपात भानोदिशि पश्चिमायाम्।&lt;br&gt;&#xA;आकाशकोशाद् गलितस्य नीलाद् आकृष्टलीलं मणिदर्पणस्य॥१॥&lt;/p&gt;&#xA;&lt;p&gt;आकाशसिन्धोरपराह्णकर्णधाराधिपः संहृतरश्मिजालः।&lt;br&gt;&#xA;प्रक्षेपणीभिः स्फटिकात्मिकाभिर्दिगन्ततीरं तरणिं निनाय॥२॥&lt;/p&gt;&#xA;&lt;p&gt;अशोकपुष्पस्तबकाभिताम्रमस्ताचले मण्डलमुष्णभानोः।&lt;br&gt;&#xA;बभार सिन्धोर्मथने विषक्तप्रवालवल्लीवलस्य शोभाम्॥३॥&lt;/p&gt;&#xA;&lt;p&gt;भास्वानभीप्सुः परालोकयात्रां पद्माकरेषु प्रतिबिम्बलक्षात्।&lt;br&gt;&#xA;आप्रच्छनार्थं प्रियबान्धवानामम्भोजिनीनामिव सम्प्रविष्टः॥४॥&lt;/p&gt;&#xA;&lt;p&gt;क्रमेण मध्यं चरमाम्बुराशेः प्राभाकरं बिम्बमलञ्चकार।&lt;br&gt;&#xA;हरिन्मणिश्याममिवाच्युतस्य वक्षःस्थलं कौस्तुभनाम रत्नम्॥५॥&lt;/p&gt;&#xA;&lt;p&gt;आवर्तवेगादपरम्बुराशेरावृत्तबिम्बं हरिदश्वबिम्बम्।&lt;br&gt;&#xA;भूयोऽपि चक्रभ्रममुन्मृजार्थमारोपितं विश्वसृजेव रेजे॥६॥&lt;/p&gt;&#xA;&lt;p&gt;मया विनाब्धिः प्रलयप्रसङ्गं वेला कदाचिन्न विलङ्घितेति।&lt;br&gt;&#xA;सत्यं चकारेव तदङ्गहस्तैरादाय तप्तारुणलोहकूटम्॥७॥&lt;/p&gt;&#xA;&lt;p&gt;दिनावसानेन परीक्षकेण मन्दप्रदीप्तिद्युमणिर्महार्हः।&lt;br&gt;&#xA;और्वाग्निना तेजयितुं किलान्तरुदन्वङ्गारभरे निरस्तः॥८॥&lt;/p&gt;&#xA;&lt;p&gt;अस्तङ्गते भर्तरि भृङ्गमालामङ्गल्यसूत्रं दिवसान्तधात्री।&lt;br&gt;&#xA;अम्भोजिनीनामपसौरभाणामपाकरोदम्बुरुहोपकण्ठात्॥९॥&lt;/p&gt;&#xA;&lt;p&gt;विश्लेषदुःखादिव तिग्मभानोः सङ्कोचभाजां नलिनीवधूनाम्।&lt;br&gt;&#xA;शोकाग्निधूमालिरिवोज्जजृम्भे भृङ्गावली पङ्करुहाननेम्यः॥१०॥&lt;/p&gt;</description>
    </item>
    <item>
      <title>09 नवमः सर्गः</title>
      <link>https://vishvAsa.github.io/tipiTaka/kAvyam/padyam/siddhArthacharitakAvyam/09_navamaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/siddhArthacharitakAvyam/09_navamaH_sargaH/</guid>
      <description>&lt;p&gt;नवमः सर्गः&#xA;कुमारस्य नीराजनम्&#xA;आगत्य गेहमध्यास्य कुमारो भद्रपीठिकाम्।&lt;br&gt;&#xA;आरब्धं मातृधात्रीभिरारात्रिकमुपाददे॥१॥&lt;/p&gt;&#xA;&lt;p&gt;महाराजाधिराजस्य तनयो मण्डपस्थितः।&lt;br&gt;&#xA;सिंहासनमियायैष सिंहसंहननस्ततः॥२॥&lt;/p&gt;&#xA;&lt;p&gt;वारवामालकास्तस्य मधुराकृतयः पुरः।&lt;br&gt;&#xA;आरेभिरे दर्शयितुमद्भतं नृत्तविभ्रमम्॥३॥&lt;/p&gt;&#xA;&lt;p&gt;असक्तहृदयस्तासाम् अङ्गहारमनोहरे।&lt;br&gt;&#xA;सङ्गीते नवगीतेऽपि स चिन्तामन्तरा ददौ॥४॥&lt;/p&gt;&#xA;&lt;p&gt;तदा बभौ कुमारोऽसौ चामरैरमरोच्छ्रितैः।&lt;br&gt;&#xA;समीरणसमुद्धूतैस्तरङ्गैरिव सागरः॥५॥&lt;/p&gt;&#xA;&lt;p&gt;ध्वजरत्नपताकाभिः शुशुभे क्षोणिमण्डलम्।&lt;br&gt;&#xA;अन्तरिक्षमिवानेकविद्युद्वल्लीभिरावृतम्॥६॥&lt;/p&gt;&#xA;&lt;p&gt;कालागरुमहाधूमवल्लीवेल्लितमम्बरम्।&lt;br&gt;&#xA;कृष्णोरगशताकीर्णं रसातलमिवाबभौ॥७॥&lt;/p&gt;&#xA;&lt;p&gt;ब्रह्माण्डकुक्षिम्भरिभिर्बधिरीकृतदिङ्मुखैः।&lt;br&gt;&#xA;अनेकपटहध्वानैराध्मातमभवन्नभः॥८॥&lt;/p&gt;&#xA;&lt;p&gt;ऐरावत्य इवाकाशरङ्गेष्वमरयोषितः।&lt;br&gt;&#xA;घनवाद्यरवाश्चक्रुरखण्डं ताण्डवक्रमम्॥९॥&lt;/p&gt;&#xA;&lt;p&gt;तासां तरलसञ्चारदृष्टिभिर्मुखमण्डलैः।&lt;br&gt;&#xA;तारापथस्थलमभुत् सहस्रमृगलाञ्छनम्॥१०॥&lt;/p&gt;&#xA;&lt;p&gt;विद्याधराश्च गन्धर्वा वीणागर्भितपाणयः।&lt;br&gt;&#xA;पूर्वापदानमुखराः पुरस्तस्य प्रतस्थिरे॥११॥&lt;/p&gt;&#xA;&lt;p&gt;महेन्द्रकरविक्षिप्ताः मन्दारसुमनोभराः।&lt;br&gt;&#xA;भुवनक्षोभगलिताः पुष्फुरुस्तारका इव॥१२॥&lt;/p&gt;&#xA;&lt;p&gt;इत्थमाराधितो देवैर्दशत्रितययोजनम्।&lt;br&gt;&#xA;अतीत्य पन्थानमसावगादनवमां नदीम्॥१३॥&lt;/p&gt;&#xA;&lt;p&gt;मरालमहिलालीढमृणालदलमेदुराम्।&lt;br&gt;&#xA;गम्भीरमकरारावमुखरीकृतदिङ्मुखाम्॥१४॥&lt;/p&gt;&#xA;&lt;p&gt;तरङ्गशीकरासरतारादन्तुरिताम्बराम्।&lt;br&gt;&#xA;सरसीरुहसौरभ्यसुरभीकृतमारुताम्॥१५॥&lt;/p&gt;</description>
    </item>
    <item>
      <title>10 दशमः सर्गः</title>
      <link>https://vishvAsa.github.io/tipiTaka/kAvyam/padyam/siddhArthacharitakAvyam/10_dashamaH_sargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/kAvyam/padyam/siddhArthacharitakAvyam/10_dashamaH_sargaH/</guid>
      <description>&lt;p&gt;दशमः सर्गः&#xA;मारसन्नद्धतावर्णनम्&#xA;अत्रान्तरे निविडमास्थितबोधिमूलमावेगवानभिषिषेणयिषुर्मुनीन्द्रम्।&lt;br&gt;&#xA;अध्यास्य मत्तकरिणं गिरिमेखलाख्यमाहूतसैन्यनिवहो निरगादनङ्गः॥१॥&lt;/p&gt;&#xA;&lt;p&gt;निर्गत्य निह्नतदिगन्तरकन्दरेण निर्घातभीमजयदुन्दुभिनिःस्वनेन।&lt;br&gt;&#xA;सन्त्रासिताखिलजनेन महाबलेन साकं शनैरवततार धरामनङ्गः॥२॥&lt;/p&gt;&#xA;&lt;p&gt;सम्भ्रान्तशाङ्खिकशताननपूर्यमाणो मारस्य सान्नहनिको वरशङ्खघोषः।&lt;br&gt;&#xA;संग्रामशश्वदुपलालितपाञ्चजन्यनादस्य न व्यसन मब्धिशयस्य चक्रे॥३॥&lt;/p&gt;&#xA;&lt;p&gt;निस्साणघोरनिनदो निखिलान्तरिक्षकुक्षिम्भरिः प्रसृमरो मकरध्वजस्य।&lt;br&gt;&#xA;दम्भोलिघोषजनितश्रवणोत्सवस्य देवस्य केवलमजायत दत्तहर्षः॥४॥&lt;/p&gt;&#xA;&lt;p&gt;वेतण्डमण्डलविडम्बितचण्डवायुवेगावखण्डितकुलाचलगण्डशैलम्।&lt;br&gt;&#xA;संवर्तसागरसमुद्गतभङ्गतुङ्गत्वङ्गत्तुरङ्गमतरङ्गितसर्वदिक्कम्॥५॥&lt;/p&gt;&#xA;&lt;p&gt;आढौकमानरथमण्डलचक्रनेमिधाराविदारितधरातलसन्निवेशम्।&lt;br&gt;&#xA;पादातपादपतनाशनिपाट्यमानपातालसन्तमससान्द्ररजोऽन्धकारम्॥६॥&lt;/p&gt;&#xA;&lt;p&gt;आधूयमानकरवालकरालकालच्छायासमुच्चलनशाद्वलितान्तरिक्षम्।&lt;br&gt;&#xA;हेलावकुण्डलितकार्मुककाननज्याविष्फारवेगबधिरीकृतविश्वलोकम्॥७॥&lt;/p&gt;&#xA;&lt;p&gt;आस्फालिताप्रतिमभैरवभेरिघोरकोलाहलध्वनियथार्थनभोऽभिधानम्।&lt;br&gt;&#xA;शुण्डाकरण्डविवरप्रवितन्यमानशूत्कारशीकरकरालितमेघमार्गम्॥८॥&lt;/p&gt;&#xA;&lt;p&gt;क्षोणीतलान्तरनिरन्तरजृम्भमाणधूलोनिकायचुलुकाकृतसिन्धुपूरम्।&lt;br&gt;&#xA;नासीरवीरसमुदीरितसिंहनादसन्नाहगर्जितसमस्तगुहान्तरालम्॥९॥&lt;/p&gt;&#xA;&lt;p&gt;दोधूयमानसितचामरिकानिकायसम्पादिताद्भुतशरत्समयावतारम्।&lt;br&gt;&#xA;संरब्धपुष्पशरशासनचोद्यमानचक्रं क्रमेण चतुरङ्गबलं चचाल॥१०॥&lt;/p&gt;&#xA;&lt;p&gt;कल्पान्तकालघटमानघनाघनौघगम्भीरघोरघनगर्जितनिर्विशेषैः।&lt;br&gt;&#xA;आपादितैर्मकरकेतनवाद्यकारैराध्मातमण्डमभवत् पटहप्रणादैः॥११॥&lt;/p&gt;&#xA;&lt;p&gt;अभ्युद्भतै रमितसैन्यपरागजालैरन्धीकृताकुलदृशामहिपुङ्गवानाम्।&lt;br&gt;&#xA;आविश्चकार भुवनेषु परं निपीडामाडम्बरः पटहजो मदनप्रयाणे॥१२॥&lt;/p&gt;&#xA;&lt;p&gt;अत्यन्तमन्धयति दिङ्मुखमम्बुवाहसन्दोहरोचिषि चमूरजसां समूहे।&lt;br&gt;&#xA;नौका इवोद्धुरसरस्वति नष्टमार्गा भ्रेमुर्भृशं सुरपथे सुमनोविमानाः॥१३॥&lt;/p&gt;</description>
    </item>
  </channel>
</rss>
