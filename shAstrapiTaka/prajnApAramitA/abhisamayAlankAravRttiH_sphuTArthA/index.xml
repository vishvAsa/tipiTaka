<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;अभिसमयालङ्कारवृत्तिः स्फुटार्था on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/</link>
    <description>Recent content in &#43;अभिसमयालङ्कारवृत्तिः स्फुटार्था on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/index.xml" rel="self" type="application/rss+xml" />
    <item>
      <title>01 सर्वाकारज्ञताधिकारः प्रथमः</title>
      <link>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/01_sarvAkArajnatAdhikAraH_prathamaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/01_sarvAkArajnatAdhikAraH_prathamaH/</guid>
      <description>&lt;p&gt;प्रज्ञापारमितोपदेशशास्त्रे&#xA;आचर्यहरिभद्रकृता&#xA;अभिसमयालङ्कारवृत्तिः स्फुटार्था&#xA;सर्वाकारज्ञताधिकारः प्रथमः&#xA;नमः सर्वबुद्धबोधिसत्त्वेभ्यः&#xA;मंगलाचरणम्&#xA;प्रज्ञापारमितायै यस्यास्तदलङ्कारकारिकाणाम्।&lt;br&gt;&#xA;सर्वालङ्करणार्थं क्रियते व्याख्या नमस्तस्यै॥१॥&lt;/p&gt;&#xA;&lt;p&gt;जगदासङ्गसङ्गेन त्वार्यासङ्गेन तायिना।&lt;br&gt;&#xA;आकर्ण्याजितनाथात्तन्महाशास्त्रं व्यभज्यत॥२॥&lt;/p&gt;&#xA;&lt;p&gt;जगद्धितपरो बन्धुः वसुबन्धुः स्वकाशयम्।&lt;br&gt;&#xA;चान्तर्ज्ञेयं समाश्रित्य तद्व्याख्यामकरोत्ततः॥३॥&lt;/p&gt;&#xA;&lt;p&gt;आर्यान्तर्गणितः ख्यातो विमुक्तिरिति तत्कृताम्।&lt;br&gt;&#xA;अकृतामिव तां द्रष्ट्वा चक्रेऽन्यां मध्यया धिया॥४॥&lt;/p&gt;&#xA;&lt;p&gt;ततो विमुक्तिसेनेन शास्त्राण्यप्राप्य सर्वशः।&lt;br&gt;&#xA;श्रद्धाभूमिस्थितेनापि व्याख्याता स्वमनीषया॥५॥&lt;/p&gt;&#xA;&lt;p&gt;एवं विद्वद्वरैः प्रोक्ते किञ्चन्नैयून्यमीक्ष्यते।&lt;br&gt;&#xA;अस्मिन् सर्वं सुसम्पन्नं महदाश्चर्यकारकम्॥६॥&lt;/p&gt;&#xA;&lt;p&gt;अयं सुदुर्लभः पन्थाः गम्भीरश्च यथार्थकः।&lt;br&gt;&#xA;सुविमृश्यश्च विद्वद्भिः प्राप्तो बुद्धानुकम्पया॥७॥&lt;/p&gt;&#xA;&lt;p&gt;सर्वथा मम नास्त्येव गोचरोऽप्यहमुत्सहे।&lt;br&gt;&#xA;पुण्यविध्यनुकूलत्वात् स्वपरोपचिकीर्षया॥&lt;/p&gt;&#xA;&lt;p&gt;८॥&lt;/p&gt;&#xA;&lt;p&gt;आर्यमैत्रेयः सदाचारानुवृत्तिमात्मनः प्रख्यापयन् स्वप्रतिसंविज्ज्ञानेन प्रज्ञापारमिताविषयकः प्रसाद एव सर्वश्रेयः प्राप्तिप्रधानहेतुरित्यवधृत्य परं निरतिशयानन्तगुणरत्नाकरभगवत्यां प्रवर्तयितुं प्रसादोत्पादनाय तावदादौ यथागुणाभिधानपुरःसुरं जननीं नमस्कुर्वन्नाह -&#xA;या सर्वज्ञतया नयत्युपशमं शान्तैषिणः श्रावकान्&#xA;या मार्गज्ञतया जगद्धितकृतां लोकार्थसम्पादिका।&lt;br&gt;&#xA;सर्वाकारमिदं वदन्ति मुनयो विश्वं यया संगता-&#xA;स्तस्यै श्रावकबोधिसत्त्वगणिनो बुद्धस्य मात्रे नमः॥१॥&lt;/p&gt;</description>
    </item>
    <item>
      <title>02 मार्गज्ञताधिकारः द्वितीयः</title>
      <link>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/02_mArgajnatAdhikAraH_dvitIyaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/02_mArgajnatAdhikAraH_dvitIyaH/</guid>
      <description>&lt;p&gt;मार्गज्ञताधिकारः द्वितीयः&#xA;१-ध्यामीकरणतादीनि&#xA;सर्वाकारज्ञताधिगमो न विना मार्गज्ञतापरिज्ञानेनेति मार्गज्ञतामाह-&#xA;ध्यामीकरणता भाभिर्देवानां  योग्यतां प्रति।&lt;br&gt;&#xA;विषयो नियतो व्याप्तिः स्वभावस्तस्य कर्म च॥१॥&lt;/p&gt;&#xA;&lt;p&gt;मार्गज्ञतोत्पत्तिं प्रति योग्यतापादनाय देवादीनां स्वकर्मजप्रभायास्तथागतप्रकृतिप्रभाभिर्मलिनीकरणता निहतमानसन्तानेऽधिगम उत्पद्यत इति ज्ञापनाय कृता, अतो वक्रोक्त्याधारः कथितः। स चोत्पादितबोधिचित्त एवेति विषयप्रतिनियतो भवति। त्रियानव्यवस्थानमाभिप्रायिकम्, न लाक्षणिकमिति न्यायादनुत्तरसम्यक्सम्बोधिपर्यवसान एव सर्वो जन इत्यतो वीतरागेतरयोगिनापि बुद्धत्वप्राप्तये मार्गज्ञता भावनीयेति व्याप्तिर्भवति। सत्त्वार्थकरणप्रवृत्तत्वेनोत्पादितबोधिचित्तस्य सर्वथा क्लेशाप्रहाणमिति स्वभावो भवति। तादृशस्वभावस्य भूतकोटेरसाक्षात्करणेन प्रयोपायकौशलेन चापरिगृहीतसत्त्वस्य परिग्रहणादिनेति कारित्रम्।&lt;br&gt;&#xA;२-श्रावकमार्गः&#xA;आधारादिकमेवममिधाय मार्गज्ञताधिकारे सर्वे मार्गाः परिपूरयितव्या इति श्रावकमार्गमाह-&#xA;चतुर्णामायसत्यानामाकारानुपलम्भतः।&lt;br&gt;&#xA;श्रावकाणामयं मार्गो ज्ञेयो मार्गज्ञतानये॥२॥&lt;/p&gt;</description>
    </item>
    <item>
      <title>03 सर्वज्ञताधिकारः तृतीयः</title>
      <link>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/03_sarvajnatAdhikAraH_tRtIyaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/03_sarvajnatAdhikAraH_tRtIyaH/</guid>
      <description>&lt;p&gt;सर्वज्ञताधिकारः तृतीयः&#xA;१-प्रज्ञया न भवे स्थानम्&#xA;२-कृपया न शमे स्थितिः&#xA;सर्ववस्तुपरिज्ञानं विना न मार्गज्ञतापरिज्ञानं सम्यग् इति सर्वज्ञतामाह-&#xA;नापरे न परे तीरे नान्तराले तयोः स्थिता।&lt;br&gt;&#xA;अध्वनां समताज्ञानात् प्रज्ञापारमिता मता॥१॥&lt;/p&gt;&#xA;&lt;p&gt;इति। त्रैयध्विकधर्माणामनुत्पादाकारेण तुल्यतावबोधात् बुद्धबोधिसत्त्वानां या आसन्नीभूता मता प्रज्ञापारमिता, सा खलु प्रज्ञया पुनर्नापरे तीरे संसारे, न परे तीरे निर्वाणे च यथाक्रमं शाश्वतोच्छेदलक्षणे, न तयोर्मध्येऽपि व्यवस्थितेति न संसारनिर्वाणयोः व्यवस्थिता।&lt;br&gt;&#xA;३- अनुपायेन दूरत्वम्&#xA;४- उपायेनाविदूरता&#xA;सर्वज्ञताधिकाराद् व्यतिरेकनिर्देशेन श्रावकादीनां त्र्यध्वसमताज्ञानाभावात् सम्यक् प्रज्ञापारमिता दूरीभूतेति। स्वाधिगममात्रात्मिका तु प्रज्ञापारमिता कृपाप्रज्ञावैकल्यान्निर्वाणे संसारे चावस्थिता वस्त्वस्तूपलम्भतयेति ज्ञेया। &amp;lsquo;यः प्रतीत्यसमुत्पादः शून्यता सैव ते मता&amp;rsquo; इति न्यायादध्वत्रयसमताज्ञानं पदार्थावबोध एव, ननु स च सर्वेषामेव समस्तीति कथं श्रावकबोधिसत्त्वादीनां सम्यक् प्रज्ञापारमितादूरीभावः, न चेतरेषां भवतीति चेत्? आह-&#xA;अनुपायेन दूरं सा सनिमित्तोपलम्भतः।&lt;br&gt;&#xA;उपायकौशलेनास्याः सम्यगासन्नतोदिता॥२॥&lt;/p&gt;</description>
    </item>
    <item>
      <title>04 सर्वाकाराभिसम्बोधाधिकारः चतुर्थः</title>
      <link>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/04_sarvAkArAbhisambodhAdhikAraH_chaturthaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/04_sarvAkArAbhisambodhAdhikAraH_chaturthaH/</guid>
      <description>&lt;p&gt;सर्वाकाराभिसम्बोधाधिकारः चतुर्थः&#xA;१- आकाराः&#xA;परिज्ञातत्रिसर्वज्ञतावशित्वार्थं पुनः सर्वाकारमार्गवस्तुज्ञानसङ्ग्रहेण त्रिसर्वज्ञतां भावयतीति सर्वाकाराभिसम्बोध इत्याह -&#xA;वस्तुज्ञानप्रकाराणामाकारा इति लक्षणम्।&lt;br&gt;&#xA;सर्वज्ञतानां त्रैविध्यात् त्रिविधा एव ते मताः॥१॥&lt;/p&gt;&#xA;&lt;p&gt;नित्यादिग्राहविपक्षस्य प्रतिपक्षधर्मतास्वभावानामनित्याद्यालम्बनज्ञानप्रकाराणामाकारत्वेन व्यवस्थानं लक्षणम्। ते चाकारास्त्रिसर्वज्ञताभेदात् त्रिप्रकारा एव मताः।&lt;br&gt;&#xA;सामान्येनाकारान् निर्दिश्य इदानीं विशेषेणाह-&#xA;असदाकारमारभ्य यावन्निश्चलताकृतिः।&lt;br&gt;&#xA;चत्वारः प्रतिसत्यं ते मार्गे पञ्चदश स्मृताः॥२॥&lt;/p&gt;&#xA;&lt;p&gt;इति। तत्र त्रिसर्वज्ञतामधिकृत्य असद्-अनुत्पाद-विवेक-अनवमर्दनीय-अपद-आकाश-अप्रव्याहार-अनाम-अगमन-असंहार्य-अक्षय-अनुत्पत्तय इति द्वादश आकारा हि यथाक्रमं दुःखादिसत्यत्रयस्य अनित्यादिलक्षणा भवन्ति।&lt;br&gt;&#xA;क्लेशावरणप्रतिपक्षत्वेनैकः अनास्रवमार्गः, सर्वज्ञतया प्रत्येकबुद्धाः सङ्गृहीता इति तेषां ज्ञेयावरणप्रतिपक्षत्वेन द्वौ सास्रवानास्रवभावनामार्गौ चेति मार्गाः त्रिप्रकाराः।&lt;br&gt;&#xA;तत्र प्रथमे अकारकाजानकासंक्रान्त्यविनयाकारा इति चत्वारो यथाक्रमं मार्गादिलक्षणाः (क्लेशावरणप्रतिपक्षे) भवन्ति।&lt;br&gt;&#xA;द्वितीये स्वप्न-प्रतिश्रुत्का-प्रतिभास-मायाकारा इति पञ्च यथाक्रमं निःस्वभाव-अनुत्पन्न-अनिरुद्ध-आदिशान्त-प्रकृतिपरिनिर्वृतिलक्षणाः सामान्यतो ज्ञेयावरणप्रतिपक्षभूताः सन्ति।&lt;br&gt;&#xA;तृतीये असंक्लेश-अव्यवदान-अनुपलेप-अप्रपञ्च-अमनन-अचलाकारां षट् यथाक्रमं संक्लेश-व्यवदान-क्लेशवासना-रूपादिप्रपञ्च-स्वाधिगम-परिहाणि-विकल्पानां प्रतिनियतज्ञेयावरणानां प्रतिपक्षभूता भवन्ति।&lt;br&gt;&#xA;इत्येवं मार्गसत्यस्य पञ्चदश आकाराः। समुदायेन सप्तविंशतिरिति सर्वज्ञताकारा भवन्ति।&lt;br&gt;&#xA;तदनन्तरं मार्गज्ञताया आकारा इत्याह-&#xA;हेतौ मार्गे च दुःखे च निरोधो च यथाक्रमम्।&lt;br&gt;&#xA;अष्टौ ते सप्त  पञ्चेति षोडशेति च कीर्तिताः॥३॥&lt;/p&gt;</description>
    </item>
    <item>
      <title>05 मूर्धाभिसमयाधिकारः पञ्चमः</title>
      <link>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/05_mUrdhAbhisamayAdhikAraH_panchamaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/05_mUrdhAbhisamayAdhikAraH_panchamaH/</guid>
      <description>&lt;p&gt;मूर्धाभिसमयाधिकारः पञ्चमः&#xA;१- लिङ्गम् (ऊष्मा मूर्धप्रयोगः)&#xA;प्राप्तसर्वाकारभिसम्बोधस्य प्रकर्षपर्यन्तोऽधिगमो भवतीति तत्सुखावबोधाय लिङ्गाद्यभिधानपुरःसरं मूर्धाभिसमयमाह-&#xA;स्वप्नान्तरेऽपि स्वप्नाभसर्वधर्मेक्षणादिकम्&#xA;मूर्धप्राप्तस्य योगस्य लिङ्गं द्वादशधा मतम्॥१॥&lt;/p&gt;&#xA;&lt;p&gt;इति। स्वप्नावस्थायामप्यत्यभ्यासात् स्वप्नसदृशसर्वधर्मेक्षणम्, श्रावकादिभूमिस्पृहाचित्तानुत्पादनम्, तथागतादिदर्शनम्, बुद्धर्द्धिविकुर्वितोपलब्धिः, धर्मदेशनादिचित्तोत्पादः, नैरयिकसत्त्वादीक्षणपुरःसरस्वबुद्धक्षेत्रापायप्रहाणानुस्मरणम्, नगरादिदाहप्रशमनसत्याधिष्ठानसमृद्धिः, यक्षाद्यमनुष्यापगमसत्यवाक्यनिष्पत्तिः, स्वयमभिज्ञापराक्रमकल्याणमित्रसेवनम्, सर्वप्रकारप्रज्ञापारमिताशिक्षणम्, सर्वधर्मानभिनिवेशः, बुद्धबोध्यासन्नीभवनमिति द्वादश प्रकाराणि प्राप्ताभिसमयावस्थाया विशेषलिङ्गानि।&lt;br&gt;&#xA;२-विवृद्धिः (मूर्धा मूर्धप्रयोगः)&#xA;लिङ्गेनैवं लक्षितस्य कतिप्रकारा विवृद्धिरिति विवृद्धिमाह-&#xA;जम्बुद्वीपजनेयत्ताबुद्धपूजाशुभादिकाम्।&lt;br&gt;&#xA;उपमां बहुधा कृत्वा विवृद्धिः षोडशात्मिका॥२॥&lt;/p&gt;&#xA;&lt;p&gt;इति। जम्बूद्वीपकादित्रिसाहस्रलोकधातवीयसत्त्वेयत्तातथागतपूजाधिकत्वम्, विशिष्टप्रज्ञापारमितामनस्कारः, अनुत्पत्तिधर्मक्षान्तिलाभः, बोध्यबोधकधर्मानुपलम्भः, दशकुशलाद्यारूप्यसमापत्तियोगाद् विशेषोत्कर्षः, सर्वदेवनिकायोपसंक्रमः, सर्वमाराभिभवः,     शास्तृसदृशजनसमानावस्था इति अष्टप्रकाराणि पुण्यानि। पुनः सर्वथोपायकौशलपरिशुद्धशिक्षा, बुद्धगोत्रीभवनम्, बुद्धत्वफलप्राप्तिनिमित्तम्, पारमिताविपक्षचित्तानुत्पादः, रूपादियोगाधिगमचित्तानुत्पादः, सर्वपारमितासंग्रहज्ञानम्, सर्वसम्पत्प्रतिलम्भः, सम्यक्सम्बोध्यासन्नीभाव इत्यन्यानि अष्टप्रकाराणि पुण्यानि। पुष्पादिभिः बुद्धपूजायाः शुभादिकां बहुधा उपमां कृत्वा  उत्तरोत्तरविशेषोत्कर्षेण षोडशावस्थात्मिका विवृद्धिर्भवति।&lt;br&gt;&#xA;३- निरूढिः (क्षान्तिः मूर्धप्रयोगः)&#xA;विवृद्ध्यैवं वर्धितस्य आत्मीभावगमनपर्यन्तलक्षणां निरूढिं वक्तुमाह-&#xA;त्रिसर्वज्ञत्वधर्माणां परिपूरिरनुत्तरा।&lt;br&gt;&#xA;अपरित्यक्तसत्त्वार्था निरूढिरभिधीयते॥३॥&lt;/p&gt;</description>
    </item>
    <item>
      <title>06 आनुपूर्विकाधिकारः षष्ठः</title>
      <link>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/06_AnupUrvikAdhikAraH_ShaShThaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/06_AnupUrvikAdhikAraH_ShaShThaH/</guid>
      <description>&lt;p&gt;आनुपूर्विकाधिकारः षष्ठः&#xA;प्राप्तमूर्धाऽभिसमयो व्यस्तसमस्तत्वेन अधिगतानर्थान् अनुपुर्वीकृत्य स्थिरीकरणाय विभावयतीत्यनुपूर्वाभिसमयमाह-&#xA;दानेन प्रज्ञया यावद् बुद्धादौ स्मृतिभिश्च सा।&lt;br&gt;&#xA;धर्माभावस्वभावेनेत्यनुपूर्वक्रिया मता॥१॥&lt;/p&gt;&#xA;&lt;p&gt;इति। त्रिमण्डलविशुद्धिप्रभावितदानादिषट्पारमितासर्वाकारपरिपूरणेन प्रज्ञापारमितान्तर्गतपारमिताचतुष्टयत्वात् सम्यग् दशभूमिनिष्पादकेन स्मृत्युपस्थानादिना सप्तबोध्यङ्गाकारेण आर्याष्टाङ्गमार्गतया च परमार्थतः अस्मरणलक्षणेन त्रिविधबुद्धानुस्मरणेन यथाक्रमं निर्वेधभागीयदर्शनभावनामार्गद्योतकेन तथैव कुशलाकुशलाव्याकृतधर्मानुस्मरणेन पूर्ववद् आर्यावैवर्तिकबोधिसत्त्वसंघस्मरणेन तथैव  शीलत्यागदेवतानुस्मरणेन रूपादिसर्वधर्माभावे स्वभावावबुद्धेन च योऽधिगमः सानुपूर्वक्रियेष्यत इहेति।&lt;br&gt;&#xA;इति अभिसमयालङ्कारे नाम प्रज्ञापारमितोपदेशशास्त्रे षष्ठाधिकारवृत्तिः।&lt;/p&gt;</description>
    </item>
    <item>
      <title>07 एकक्षणाभिसम्बोधाधिकारः सप्तमः</title>
      <link>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/07_ekaxaNAbhisambodhAdhikAraH_saptamaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/07_ekaxaNAbhisambodhAdhikAraH_saptamaH/</guid>
      <description>&lt;p&gt;एकक्षणाभिसम्बोधाधिकारः सप्तमः&#xA;विभावितानुपूर्वाभिसमयस्य स्वभ्यस्तीकरणाय तेषामेव क्षणेनैकेनाधिगम इत्येकक्षणाभिसम्बोधः। सोऽपि लक्षणेन चतुर्विध इति।&lt;br&gt;&#xA;१- अविपाकलक्षणः&#xA;अविपाकानास्रवसर्वधर्मैकक्षणलक्षणेन प्रथम एकक्षणाभिसम्बोधः। इत्याह-&#xA;अनास्रवाणां सर्वेषामेकैकेनापि संग्रहात्।&lt;br&gt;&#xA;एकक्षणावबोधोऽयं ज्ञेयो दानादिना मुनेः॥१॥&lt;/p&gt;&#xA;&lt;p&gt;धर्मधातुस्वभावरूपे-&#xA;एको भावः सर्वभावस्वभावः सर्वे भावा एकभावस्वभावाः।&lt;br&gt;&#xA;एको भावस्तत्त्वतो येन दृष्टः सर्वे भावास्तत्त्वतस्तेन दृष्टाः॥&lt;/p&gt;&#xA;&lt;p&gt;इतिन्यायान्न केवलं बहुभिरेकस्य संग्रहः, अपि त्वेकक्षणदानादिज्ञानेन आलम्ब्यमानेन अपगतप्रतिनियतवस्तुग्रहणविपर्ययरूपेण दानाद्यशीत्यनुव्यञ्जनलक्षणानां धर्माणां संग्रहेण मुनेः बोधिसत्त्वस्यावबोधो हि एकक्षणाभिसम्बोध इति ज्ञातव्यः।&lt;br&gt;&#xA;किमेवं पुनरेकानास्रवज्ञानालम्बने सर्वानास्रवसंग्रह इति चेत् ? लौकिकदृष्टान्तेनाह-&#xA;अरघट्टं यथैकापि पदिका पुरुषेरिता।&lt;br&gt;&#xA;सकृत्सर्वं चलयति ज्ञानमेकक्षणे तथा॥२॥&lt;/p&gt;</description>
    </item>
    <item>
      <title>08 धर्मकायाधिकारः अष्टमः</title>
      <link>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/08_dharmakAyAdhikAraH_aShTamaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/abhisamayAlankAravRttiH_sphuTArthA/08_dharmakAyAdhikAraH_aShTamaH/</guid>
      <description>&lt;p&gt;धर्मकायाधिकारः अष्टमः&#xA;१- स्वभावकायः&#xA;विभावितैकक्षणाभिसम्बोधस्य द्वितीये क्षणे धर्मकायाभिसम्बोधः। स च स्वाभाविककायादिभेदेन चतुर्विधः। (तत्र) प्रथमः स्वाभाविककाय इत्याह-&#xA;सर्वाकारां विशुद्धिं ये धर्माः प्राप्ता निरास्रवाः।&lt;br&gt;&#xA;स्वाभाविको मुनेः कायस्तेषां प्रकृतिलक्षणः॥१॥&lt;/p&gt;&#xA;&lt;p&gt;स्मृत्युपस्थानादयो ज्ञानात्मका लोकोत्तरा धर्मधातुरूपत्वाद् अनास्रवामलानामागन्तुकत्वेन सर्वप्रकारां विशुद्धिं प्रकृतिविविक्तलक्षणां प्राप्तास्तेषां या प्रकृतिः स्वभावोऽनुत्पादरूपः, अयं मुनेर्बुद्धस्य भगवतो लोकोत्तरेण मार्गेण प्राप्यते, न क्रियत इत्यकृत्रिमार्थेन मायोपमविज्ञानसर्वधर्मप्रतिपत्त्याधिगतः स्वाभाविकः कायः।&lt;br&gt;&#xA;परिशिष्टकायत्रयं तथ्यसंवृत्या प्रतिभासमानं परमार्थतो धर्मतारूपं यथाधिमोक्षप्रभावितं बुद्धबोधिसत्त्वश्रावकादिगोचरत्वेन व्यवस्थापितमिति कथनाय-&#xA;विविक्ताव्यतिरेकित्वं विवेकस्य यतो मतम्।&lt;br&gt;&#xA;इतिन्यायात् तदव्यतिरेकेऽपि पृथग् व्यवस्थाप्यते।&lt;br&gt;&#xA;२-ज्ञानधर्मकायः&#xA;इत्थं प्रथमं कायं निर्दिश्य द्वितीयो निष्प्रपञ्चज्ञानात्मको धर्मकायः अनास्रवः स्मृत्युपस्थानाद्यात्मक इति तमाह-&#xA;बोधिपक्षाप्रमाणानि विमोक्षा अनुपूर्वशः।&lt;br&gt;&#xA;नवात्मिका समापत्तिः कृत्स्नं दशविधात्मकम्॥२॥&lt;/p&gt;</description>
    </item>
  </channel>
</rss>
