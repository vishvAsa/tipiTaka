<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;प्रज्ञापारमिता on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/shAstrapiTaka/prajnApAramitA/</link>
    <description>Recent content in &#43;प्रज्ञापारमिता on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/shAstrapiTaka/prajnApAramitA/index.xml" rel="self" type="application/rss+xml" />
    <item>
      <title>अभिसमयालङ्कारान्तः पातिनां पदार्थानां</title>
      <link>https://vishvAsa.github.io/tipiTaka/shAstrapiTaka/prajnApAramitA/abhisamayAlankArAntaH_pAtinAM_padArthAnAM/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/abhisamayAlankArAntaH_pAtinAM_padArthAnAM/</guid>
      <description>&lt;p&gt;परिशिष्टम्-१&#xA;नमः सर्वबुद्धबोधिसत्त्वेभ्यः&#xA;अभिसमयालङ्कारान्तः पातिनां पदार्थानां&#xA;संक्षेपतो विवरणम्&#xA;सर्वाकारज्ञताद्यष्टौ पदार्थाः; चित्तोत्पादादयः सप्ततिश्च पदार्था अभिसमयालङ्कारस्याभिधेया सन्ति। तेषामिह स्वरूपं संक्षेपेण प्रस्तूयते।&lt;br&gt;&#xA;अष्टौ पदार्थाः&#xA;सर्वाकारज्ञता, मार्गज्ञता, सर्वज्ञता (वस्तुज्ञता), सर्वाकाराभिसम्बोधः, मूर्धाभिसमयः, आनुपूर्विकाभिसमयः, एकक्षणाभिसम्बोधः, धर्मकायश्चेत्यष्टौ पदार्था अभिसमयालङ्कारे द्वाभ्यां कारिकाभ्यां प्रदर्शिताः। यथा -&#xA;प्रज्ञापारमिताष्टाभिः पदार्थैः समुदीरिता।&lt;br&gt;&#xA;सर्वाकारज्ञता मार्गज्ञता सर्वज्ञता ततः॥&lt;/p&gt;&#xA;&lt;p&gt;सर्वाकाराभिसम्बोधो मूर्धप्राप्तोऽनुपूर्विकः।&lt;br&gt;&#xA;एकक्षणाभिसम्बोधो धर्मकायश्च तेऽष्टधा॥&lt;/p&gt;&#xA;&lt;p&gt;१. सर्वाकारज्ञता&#xA;(क) लक्षणम्&#xA;एकस्मिन्नेव क्षणे यावत्पदार्थाकाराणां यथावत् साक्षात्कारि पर्यन्तज्ञानं सर्वाकारज्ञताया लक्षणम्।&lt;br&gt;&#xA;(ख) भेदः&#xA;यावज्ज्ञानं यथावज्ज्ञानमिति सर्वाकारज्ञताया द्वौ भेदौ। या प्रज्ञा अशेषाकारान् जानाति सा यावज्ज्ञानम्, या च यथा पदार्थानां स्वरूपं तथा जानातीति यथावज्ज्ञानम्।&lt;br&gt;&#xA;अथवा - चित्तोत्पादादिहेतूनां अनास्रवफलानां च अशेषाकारसाक्षात्कारि सर्वाकारज्ञानमित्येको भेदः। बुद्धभूमौ जायमानानि द्वाविंशतिः अनास्रवज्ञानानीति द्वितीयो भेदः।&lt;br&gt;&#xA;(ग) अवधिः&#xA;बुद्धभूमावेव केवलं सर्वाकारज्ञता भवति।&lt;br&gt;&#xA;२. मार्गज्ञता&#xA;(क) लक्षणम्&#xA;मार्गत्रयनिःस्वभावत्वसाक्षात्कारिण्या प्रज्ञयोपात्तत्वे सति आर्यमाहायानिकाभिसमयत्वं मार्गज्ञताया लक्षणम्।&lt;br&gt;&#xA;(ख) भेदः&#xA;चत्वारोऽस्या भेदा भवन्ति, यथा श्रावकमार्गज्ञता, प्रत्येकबुद्धमार्गज्ञता, महायानमार्गज्ञता, माहायानिकार्यसन्ततिस्थसर्वप्रज्ञोपायज्ञता चेति।&lt;br&gt;&#xA;(ग) अवधिः&#xA;महायानदर्शनमार्गमारभ्य बुद्धभूमिं यावत् मार्गज्ञतायाः सीमा भवति।&lt;br&gt;&#xA;३. सर्वज्ञता (वस्तुज्ञता)&#xA;(क) लक्षणम्&#xA;समस्तधर्मगतपुद्गलनैरात्म्यसाक्षात्कारिण्या प्रज्ञयोपात्तत्वेन हैनयानिकजातीयाभिसमयस्वरूपं आर्यसन्ततिस्थं ज्ञानं मार्गज्ञताया लक्षणम्। हैनयानिकार्यसन्ततिस्थं यज्ज्ञानं  तच्छून्यतायाः पुद्गलनैरात्म्यापरपर्यायाः साक्षात्कारि, तेनोपात्तत्वात् सर्वज्ञताया लक्षणे हैनयानिकजातीयेति विशेषणम्।&lt;br&gt;&#xA;(ख) भेदः&#xA;फलभूताया जिनजनन्या दूरत्वम् अविदूरत्वं चेति सर्वज्ञताया द्वौ भेदौ।&lt;br&gt;&#xA;(ग) अवधिः&#xA;श्रावकीयदर्शनमार्गमारभ्य बुद्धभूमिपर्यन्तं सर्वज्ञतायाः सीमा भवति।&lt;br&gt;&#xA;४. सर्वाकाराभिसम्बोधः&#xA;(क) लक्षणम्&#xA;त्रिसर्वज्ञताकाराणां भावनामय्या प्रज्ञयोपात्तः सत्त्वयोगः सर्वाकाराभिसम्बोध इति लक्षणम्।&lt;br&gt;&#xA;(ख) भेदः&#xA;स्वरूपेण विंशतिः प्रयोगाः। आकारेण त्रिसर्वज्ञतासम्बद्धानां त्रिसप्तत्युत्तरशतसंख्याकानामाकाराणामभिनिर्हारकाः सत्त्वयोगाः त्रिसप्तत्युत्तरशतमस्य सर्वाकाराभिसम्बोधस्य भेदा भवन्ति।&lt;br&gt;&#xA;सत्वयोगः, मार्गपारमिता, बोधिसत्त्वमार्गः, महायानपतिपत्तिः, सन्नाहप्रतिपत्तिरित्येते पर्यायवाचिनः।&lt;br&gt;&#xA;(ग) अवधिः&#xA;महायानसम्भारमार्गमारभ्य अन्तिमक्षणस्थितबोधिसत्त्वावस्थापर्यन्तं सर्वाकाराभिसम्बोधस्य सीमा भवति।&lt;br&gt;&#xA;५. मूर्धाभिसमयः&#xA;(क) लक्षणम्&#xA;शून्यतालम्बनया भावनामय्या प्रज्ञयोपात्तानां तद्‍दृष्ट्या व्यवस्थापितानां च त्रिसर्वज्ञताकाराणां भावनायां प्रकर्षपर्यन्तः सत्त्वयोगः मूर्धप्रयोगः इति मूर्धाभिसमयस्य लक्षणम्। बोधिसत्त्वस्य श्रुतमय्या प्रज्ञयोपात्तानां प्रयोगाणामप्यत्रैव संगृहीतत्वाल्लक्षणे तद्‍दृष्ट्या व्यवस्थापितेति विशेषणम्।&lt;br&gt;&#xA;(ख) भेदः&#xA;संक्षेपतः प्रयोगमार्गीयो मूर्धप्रयोगः, दर्शनमार्गीयो मूर्धप्रयोगः, भावनामार्गीयो मूर्धप्रयोगः, आनन्तर्यमूर्धप्रयोगश्चेति चत्वारो भेदा भवन्ति।&lt;br&gt;&#xA;अथवा ऊष्ममूर्धक्षान्त्यग्रधर्माख्याः प्रयोगमार्गस्य चत्वारः, दर्शनभावनामार्गयो आनन्तर्यमूर्धप्रयोगास्त्रय इति सप्त मूर्धप्रयोगा भवन्तीति।&lt;br&gt;&#xA;विस्तरेण तु त्रिसप्तत्युत्तरशतं मूर्धप्रयोगा इति ज्ञेयम्।&lt;br&gt;&#xA;(ग) अवधिः&#xA;महायानप्रयोगमार्गीयोष्मप्रयोगमारभ्य अन्तिमक्षणस्थितबोधिसत्त्वावस्थापर्यन्तमस्य सीमा भवति।&lt;br&gt;&#xA;६. आनुपूर्विकाभिसमयः&#xA;(क) लक्षणम्&#xA;त्रिसर्वज्ञताकाराणां स्थिरीकरणाय विभावनाव्यवस्थापितः सत्त्वयोग आनुपूर्विकप्रयोग इति लक्षणम्।&lt;br&gt;&#xA;(ख) भेदः&#xA;त्रयोदशास्यानुपूर्विकाभिसमयस्य भेदा भवन्ति।&lt;br&gt;&#xA;(ग) अवधिः&#xA;महायानसम्भारमार्गमारभ्य अन्तिमक्षणस्थितबोधिसत्त्वावस्थातः पूर्वावस्थापर्यन्तमस्य सीमा  भवतीति।&lt;br&gt;&#xA;७. एकक्षणाभिसम्बोधः&#xA;(क) लक्षणम्&#xA;त्रिसर्वज्ञताकाराणां स्वभ्यस्तीकरणाय अनुपूर्वभावनयोत्पन्नः पार्यन्तिकः सत्त्वयोगः एकक्षणाभिसम्बोध इति लक्षणम्।&lt;br&gt;&#xA;(ख) भेदः&#xA;व्यावृत्याऽस्य चत्वारो भेदा भवन्ति।&lt;br&gt;&#xA;(ग) अवधिः&#xA;चरमभविकबोधिसत्त्वावस्थायामेव केवलमयं प्रयोगो भवति।&lt;br&gt;&#xA;८. धर्मकायः&#xA;(क) लक्षणम्&#xA;त्रिसर्वज्ञताकाराणां भावनाप्रकर्षबलेनोत्पन्नं फलं पर्यन्तानास्रवगुणा वा धर्मकाय इति लक्षणम्।&lt;br&gt;&#xA;(ख) भेदः&#xA;स्वभावकायः, ज्ञानधर्मकायः, साम्भोगिककायः, नैर्माणिककायश्चेति चत्वारोऽस्य भेदा भवन्ति।&lt;br&gt;&#xA;(ग) अवधिः&#xA;बुद्धभूमावेव केवलमयं धर्मकायो भवतीति।&lt;br&gt;&#xA;सप्ततिः पदार्थाः&#xA;त्रिसर्वज्ञतोपलक्षकास्त्रिंशद् धर्माः, चतुर्णां प्रयोगाणामुपलक्षकाः षट्‍त्रिंशद् धर्माः, धर्मकायोपलक्षकाश्चत्वार इति सप्ततिः पदार्थास्त्रिषु विभज्य पृथक् निरूप्यन्ते।&lt;br&gt;&#xA;१. त्रिसर्वज्ञतोपलक्षकाः त्रिंशद् धर्माः&#xA;त्रिसर्वज्ञतोपलक्षकेषु त्रिंशद्धर्मेषु सर्वाकारज्ञताबोधका दश, मार्गज्ञताबोधका एकादश, सर्वज्ञताबोधका नव चेति त्रिंशद् भवन्ति।&lt;br&gt;&#xA;(अ) सर्वाकारज्ञतोपलक्षका दश धर्माः&#xA;तत्र १. महायानचित्तोत्पादः, २. अववादः, ३. निर्वधाङ्गम्, ४. महायानप्रतिपत्त्याधारः, ५. महायानप्रतिपत्त्यालम्बनम्, ६. महायानप्रतिपत्तिसमुद्देशः, ७. सन्नाहप्रतिपत्तिः, ८. प्रस्थानप्रतिपत्तिः, ९. सम्भारप्रतिपत्तिः, १०. निर्याणप्रतिपत्तिरिति दश धर्माः सर्वाकारज्ञतामुपलक्षयन्तीति अभिसमयालङ्कारे द्वाभ्यां कारिकाभ्यां प्रदर्शिताः। यथा -&#xA;चित्तोत्पादोऽववादश्च निर्वेधाङ्गं चतुर्विधम्।&lt;br&gt;&#xA;आधारः प्रतिपत्तेश्च धर्मधातुस्वभावकः॥&lt;/p&gt;</description>
    </item>
    <item>
      <title>आर्यप्रज्ञापारमितावज्रच्छेदिकाटीका</title>
      <link>https://vishvAsa.github.io/tipiTaka/shAstrapiTaka/prajnApAramitA/AryaprajnApAramitAvajrachChedikATIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/AryaprajnApAramitAvajrachChedikATIkA/</guid>
      <description>&lt;p&gt;आर्यप्रज्ञापारमितावज्रच्छेदिकासूत्रम्&#xA;आचार्यकमलशीलविरचितया&#xA;आर्यप्रज्ञापारमिताया वज्रच्छेदिकाया&#xA;विस्तृतटीकया सहितम्&#xA;नमो मञ्चुश्रिये कुमारभूताय&#xA;मङ्गलाचरणम्&#xA;कायः प्रसिद्धः परिदृश्यमानो&#xA;जनेषु सर्वेषु स्फुटं तथापि।&lt;br&gt;&#xA;स्वभावतो वस्तुतया न प्राप्तो&#xA;निदर्शितः सोऽपि च प्राप्तिहेतुः॥&lt;/p&gt;&#xA;&lt;p&gt;फलस्य श्रेष्ठस्य च नित्यभूत-&#xA;परमस्य चाग्र्यस्य जिनैः समस्तैः।&lt;br&gt;&#xA;अतश्य त्रैयध्विकसर्वबुद्ध-&#xA;प्रसूं नमस्याम्यनिशं हृदा ताम्॥१॥&lt;/p&gt;&#xA;&lt;p&gt;अल्पीयसाऽभ्यासबलेन यस्याः ,&#xA;महान्ति पुण्यानि हि सञ्चिनोति।&lt;br&gt;&#xA;उत्खातमूलानि च पापकानि,&#xA;सर्वाणि चापादयति क्षणेन॥&lt;/p&gt;&#xA;&lt;p&gt;अतश्च तस्याश्चिरभावनार्थं ,&#xA;मार्गं प्रवक्ष्ये स्वबलानुरूपम्।&lt;br&gt;&#xA;गुरूपदिष्टं सुपरीक्षितं च&#xA;मतिं स्वकीयामनुवर्तयित्वा॥२॥&lt;/p&gt;&#xA;&lt;p&gt;तत्रादौ सूत्रं व्याचिख्यासुः साध्यवसाय (विषय-) ग्रहणादौ श्रोतॄणामवतारणार्थं प्रयोजनमाह। न हि प्रयोजनमन्तरेण प्रेक्षावान् क्वचित् प्रवर्तते। तदनन्तरं प्रयोजनोपायमुपदर्शयितुमभिधेयस्तावद् वक्ष्यते , (यतो हि) अभिधेयरहितं सूत्रं दशदाडिमानीत्यादिवाक्यवन्नेष्टप्रयोजनं साधयति। ततः सौकर्येण तदभिधेयग्रहणार्थं पिण्डार्थो वक्ष्यते।&lt;br&gt;&#xA;तदनन्तरं समासार्थप्रतिपत्तये पदार्थोऽभिधास्यते। ततः क्रमस्याविरोधं निदर्शयितुं पदानामनुसन्धिर्दर्शयिष्यते। तदनन्तरं पूर्वापरयुक्तिविरोधापनोदनाय चोदकं प्रति समाधानं वक्ष्यत इत्येव न्यायः। तत्र वज्रच्छेदिका इति सूत्रस्य नामधेयम्। अनेनैव तावद् अभिधेयः प्रयोजनं चाभिधीयेते।&lt;br&gt;&#xA;अत्र द्विधा वज्रच्छेदिका। सूक्ष्मक्लेशज्ञेयावरणानि वज्रवद्‍दुर्भेद्यानि, तेषां छेदनात्। एतेनास्य (ग्रन्थस्य) आवरणद्वयप्रहाणं तावत् प्रयोजनं निर्दिष्टम्। अथवा छेदनं हि वज्राकारसादृश्येन वज्रवदिति। वज्रस्य हि उभे शिखरे स्थूले मध्यं च सूक्ष्मम्। तथैवेयं प्रज्ञामिताऽप्यादावधिमुक्तिचर्याभूमिम् अन्ते च बुद्धभूमिं विस्तरेण निर्दिशति। सूक्ष्मेण तावन्मध्यभागेन शूद्धाध्याशयभूमिं निर्दिशति। अत एवेयं वज्राकारवदिति। एतेन भूमित्रितयमस्याः (वज्रच्छेदिकायाः) अभिधेयो निर्दिष्टः।&lt;br&gt;&#xA;पिण्डार्थस्तु संक्षेपेण पञ्चधा, तद्यथा- निदानम्, उपोद्‍घातः, बुद्धवंशानुपच्छेदः प्रतिपत्तिलक्षणम्, तत्स्थानञ्च।&lt;br&gt;&#xA;तत्र निदानं तु सूत्रारम्भनिमित्तम्, तच्चापि एवं मया श्रुतम् इत्यारभ्य तेन खलु आयुष्मान् सुभूतिः इत्येतावत्पर्यन्तं देशितम्। तस्य च सङ्गीतिकारैरात्मप्रामाण्यप्रतिपादनायोक्तत्वात्। एवं सुत्रान्तरेष्वपि वाच्यम्।&lt;br&gt;&#xA;उपोद्‍घातस्तावत् प्रकरणेन सूत्रार्थव्युत्पादनार्थं संयुज्यते। अप्रस्तुताभिधानेन सर्वम् असमञ्जसं स्यादिति तन्निराकर्तुं सर्वत्रापि प्रकरणेन योज्यम्। अथ खल्वायुष्मान् सुभूतिरुत्थायासनात् इत्यादिना तन्निर्दिष्टम्। बुद्धवंशानुपच्छेदोऽपि च तेनैव दर्शितः। आर्यसुभूतिना इमां प्रज्ञापारमितां बुद्धवंशानुपच्छेदकत्वेन विदित्वा यथा बुद्धवंशानुपच्छेदो भवेत् तथैवादौ संस्थापिता।&lt;br&gt;&#xA;प्रतिपत्तिलक्षणं तु बोधिसत्त्वयानसम्प्रस्थितेन कथं स्थातव्यम् ? इत्यादिना प्रोक्तम्।&lt;br&gt;&#xA;तस्य प्रतिपत्तिलक्षणस्य स्थानं तावत् कस्मिन् विषये बोधिसत्त्वेन स्थातव्यम् ? प्रतिपत्तव्यम् ? चित्तं प्रग्रहीतव्यम् ? यदेतत् तत्तस्य स्थानमिति। तदपि इह सुभूते ! बोधिसत्त्वयानसम्प्रस्थितेन एवं मया इत्यादिनारभ्य तारका तिमिरम् इत्यन्तिमगाथां यावदभिहितम्। प्रतिपत्तिलक्षणं तस्य स्थानं चेत्येताभ्यां द्वाभ्यां बोधिसत्त्वानामशेषकरणीयपरिपूर्णता सम्प्रकाशिता, इत्येष तावत् पिण्डार्थः।&lt;br&gt;&#xA;निदानम् ः&#xA;पदार्थादयश्चेमे साम्प्रतमभिधीयन्ते- तत्र एवम् इति शब्दोऽभ्युपगमादिनानार्थेषु दृश्यते। अत्र प्रकरणादिबलेन संन्निधापितार्थो ग्राह्यः। अयं हि वक्ष्यमाणसकलसूत्रार्थं व्यवस्थापयति। मया इत्यन्यव्यवच्छेदेन अर्थस्य साक्षाच्छ्रवणं निर्दिश्यते। आत्मनैव श्रुतं न श्रवणपरम्परायातमित्यर्थः। श्रुतम् इत्यधिगमो निषेध्यते। तथागताद् ऋते नान्ये स्वतस्ताथाभूतधर्माधिगमवन्तो भवन्ति। एतेनानाप्तप्वं निराक्रियते। एकस्मिन् समये इति एकस्मिन् काले, सर्वकालमेवंविधधर्मरत्नश्रवणं दुर्लभमित्याख्यातम्। यद्‍वा स्वगतं बाहुश्रुत्यमुपदर्शितम्। एकस्मिन् काले इदं श्रुतमन्यदा अन्यदपि श्रुतमिति दर्श्यते। अथ वा, एकस्मिन् समये भगवान् विहरति स्म इत्युत्तरेण सम्बध्यते। अपरिमिताविनेयानां तेषां हिताय अन्यदा अन्यत्र विहरति स्म इति प्रतिपाद्यते। क्लेश - स्कन्ध - मृत्यु - देवपुत्ररूपाणां चतुर्णां माराणां भञ्जकत्वान्निरूक्तया भगवान् इति स्मर्यते। अथ वा ईश्वर्यादिमत्त्वात् &amp;rsquo; भगवान् &amp;rsquo; इत्युच्यते। यथोक्तम् -&#xA;ऐश्वर्यस्य समग्रस्य रूपस्य यशसः श्रियः।&lt;br&gt;&#xA;ज्ञानस्याथ प्रयत्नस्य षण्णां भग इति श्रुतिः॥&lt;/p&gt;</description>
    </item>
    <item>
      <title>प्रज्ञाहृदयव्याख्या</title>
      <link>https://vishvAsa.github.io/tipiTaka/shAstrapiTaka/prajnApAramitA/prajnAhRdayavyAkhyA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/prajnAhRdayavyAkhyA/</guid>
      <description>&lt;p&gt;p.1&#xA;प्रज्ञाहृदयव्याख्या&#xA;नमः प्रज्ञापारमितायै&#xA;सुगत - भाषित - द्वितीय - धर्मचक्रस्य समस्तोऽर्थः संक्षेपेण द्विधा - अभि - समयोर्थो हृदयार्थश्च। तत्र विस्तृतमध्यमसूत्रत्रयेण त्रिविधं पुद्गलम् अधिकृत्य प्राधान्येनाभिसमयो देशितः। सप्तशतिकादौ तु हृदयार्थः प्राधान्येन देशितः। मार्गाभिसमयज्ञानेनालम्बनं प्राधान्येन देशितम्। तत्र विस्तर - मध्यमत्रयेण प्रधान्येण अभिसमये देशितेऽपि हृदयार्थो देशितः। सप्तशतिकादौ प्राधान्येण हृदयार्थोऽभिहितः। अभिसमयस्तु प्रसङ्गतोऽभिहितः। अत्रापि हृदयार्थः प्रदर्शितः। अयमपि विमल - मित्रानुसारम् अष्टार्थैः एतत्सूत्रस्याशेषार्थोऽभिहितः। अष्टार्थस्यापि उपोद्घातेत्यादितः काय - व्यवस्था। तत्राचार्य - दिङ्नागादिभिः सूत्रार्थोऽन्यथापि भाषितः - सूत्रोद्भव - हेतुर्मुख्यसूत्रश्च। प्रथमो द्विधा - उपोद्धातो निदानञ्च। अयमुभयोर्विशेषः पदोद्भवप्रत्ययः सूत्रोद्भवहेतुश्च। स च भूतपूर्वोऽनुगतश्च उपोद्धातः। निदानं द्विधा - सामान्यं विशिष्टं च निदानम्। अनयोर्भेदस्तुसर्वसूत्रेषु समानतया अस्ति। अस्मिन् सूत्रे अस्ति परत्र च नास्ति। सामान्यं चतुर्विधम् - कालः, शास्त, स्थानं पर्षच्च। विशिष्टनिदानं द्विधा-प्रधानं पर्षत्समाधिसमापन्नञ्च। अयं हि पिण्डार्थः। प्रयोजनार्थस्तु संगीतकर्तुः स्वयं प्रमाणपुरुषभूतार्थम्। तत्काल एतेशास्तार, एतेछात्राः एतानि पर्षन्ति, अस्मिन्नस्थाने श्रुतमिति साक्षिणि, अर्थे च सहेतुके च शब्दे उक्ते, अथ इयमुक्तिः इदं सत्यमिति संगीतकर्ता आप्तो भवेत।&lt;br&gt;&#xA;तद्यथा - लोकेऽपि साक्षिणोऽर्थस्य लिङ्गसौक्ष्म्यात् तस्य तत्सत्य - मिति बोधवत्। तथोक्तम् आचार्यदिङ्नागेन -&#xA;श्रद्धावतां प्रवृत्यङ्गं शास्तापर्षच्च साक्षिणी।&lt;br&gt;&#xA;देशकालौ च निर्दिष्टौ स्वप्रामाण्यप्रसिद्धये॥&lt;/p&gt;</description>
    </item>
  </channel>
</rss>
