<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;पारमितासमासः on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/shAstrapiTaka/prajnApAramitA/pAramitAsamAsaH/</link>
    <description>Recent content in &#43;पारमितासमासः on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/shAstrapiTaka/prajnApAramitA/pAramitAsamAsaH/index.xml" rel="self" type="application/rss+xml" />
    <item>
      <title>0१. दानपारमितासमासः</title>
      <link>https://vishvAsa.github.io/tipiTaka/shAstrapiTaka/prajnApAramitA/pAramitAsamAsaH/01._dAnapAramitAsamAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/pAramitAsamAsaH/01._dAnapAramitAsamAsaH/</guid>
      <description>&lt;p&gt;पारमितासमासः॥&lt;/p&gt;&#xA;&lt;p&gt;१. दानपारमितासमासः&#xA;नमो बुद्धाय॥&lt;/p&gt;&#xA;&lt;p&gt;तथागतानां पदम् आरुरु-&#xA;क्षुराश्रित्य रत्नत्रयम् आदरेण।&lt;br&gt;&#xA;बोधौ निधायाविचलं मनश्च&#xA;कुर्यात् परात्मव्यतिहारम् आदौ॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;ततः परं दानविधौ प्रयोगः&#xA;कार्यस्तथा लोकहितोन्मुखेन।&lt;br&gt;&#xA;यथा स्वगात्राण्यपि याचितस्य&#xA;न योगसं‍कोचविरूपता स्यात्॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;मात्सर्यदोषोपचयाय यत् स्यान्&#xA;न त्यागचित्तं परिबृंहयेद् वा।&lt;br&gt;&#xA;तत्त्यक्तुमेवार्हति बोधिसत्त्वः&#xA;परिग्रहच्छद्ममयं विघातम्॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;तद् बोधिसत्त्वः कथम् आददीत&#xA;रत्नं धनं वा दिवि वापि राज्यम्।&lt;br&gt;&#xA;यत् त्यागचित्तप्रतिपक्षदक्षं&#xA;सं‍बोधिमार्गावरणं करोति॥&lt;/p&gt;&#xA;&lt;p&gt;४॥&lt;/p&gt;&#xA;&lt;p&gt;संस्मृत्य चर्यातिशयं मुनीनां&#xA;तदुन्मुखीं स्वामपि च प्रतिज्ञाम्।&lt;br&gt;&#xA;परिग्रहस्नेहविनिग्रहार्थं&#xA;कुर्याद् इमांश्चेतसि सद्वितर्कान्॥&lt;/p&gt;&#xA;&lt;p&gt;५॥&lt;/p&gt;</description>
    </item>
    <item>
      <title>0२. शीलपारमितासमासः</title>
      <link>https://vishvAsa.github.io/tipiTaka/shAstrapiTaka/prajnApAramitA/pAramitAsamAsaH/02._shIlapAramitAsamAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/pAramitAsamAsaH/02._shIlapAramitAsamAsaH/</guid>
      <description>&lt;p&gt;२. शीलपारमितासमासः&#xA;संबुद्धशीलाभरणाभिरामान्&#xA;कर्तुं जनानुत्पतितादरेण।&lt;br&gt;&#xA;स्वमेव शीलं परिशोध्यमादौ&#xA;शीलं हि शक्तेर्बलमादधाति॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;लोके तथा प्रेम निवेशयेत&#xA;स्वप्नेऽपि न द्रोहरुचिर्यथा स्यात्।&lt;br&gt;&#xA;परोपकारैकरसः परेषां&#xA;भोगानहीनामिव न स्पृशेच्च॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;द्वन्द्वप्रवृत्तेर्विनिवृत्तबुद्धिः&#xA;प्रागेव दारप्रणयात् परस्य।&lt;br&gt;&#xA;कुर्वीत लोकस्य हितार्थकर्ता&#xA;कायेन चेष्टाः सुजनस्य चेष्टाः॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;माधुर्यरम्यामपि कालयुक्तां&#xA;सत्यानुकूलामविभेदिनीं च।&lt;br&gt;&#xA;सद्धर्मतत्त्वाधिगमाय वाणीं&#xA;ब्रूयाद्विपक्षादुपरम्य तस्याः॥४॥&lt;/p&gt;&#xA;&lt;p&gt;कार्यं प्रयत्नेन मया यदस्मै&#xA;तत्साधनेन स्वयमेव लब्धम्।&lt;br&gt;&#xA;परस्य सौख्येष्विति तुष्टचित्तः&#xA;कुर्यान् मनोनिर्विषयामभिध्याम्॥&lt;/p&gt;&#xA;&lt;p&gt;५॥&lt;/p&gt;&#xA;&lt;p&gt;ममैव दौरबल्यमिदं यदेष&#xA;क्लेशास्वतन्त्रः स्वहितं न वेत्ति।&lt;br&gt;&#xA;परापराधेष्वपि कार्य एवं&#xA;व्यापादवह्निप्रशमाय यत्नः॥&lt;/p&gt;</description>
    </item>
    <item>
      <title>0३. क्षान्तिपारमितासमासः</title>
      <link>https://vishvAsa.github.io/tipiTaka/shAstrapiTaka/prajnApAramitA/pAramitAsamAsaH/03._xAntipAramitAsamAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/pAramitAsamAsaH/03._xAntipAramitAsamAsaH/</guid>
      <description>&lt;p&gt;३. क्षान्तिपारमितासमासः&#xA;सं‍मोहनीं मन्मथपक्षमायां&#xA;प्राहुः सुखां चैव विमोक्षमायाम्।&lt;br&gt;&#xA;तस्यां न कुर्यात् कैव क्षमायां&#xA;प्रयत्नमेकान्तहितक्षमायाम्॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;परापराधेषु सदानभिज्ञा&#xA;व्यवस्थितिः सत्त्ववतां मनोज्ञा।&lt;br&gt;&#xA;गुणाभिनिर्वर्तितचारुसंज्ञा&#xA;क्षमेति लोकार्थचरी कृपाज्ञा॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;परार्थमभ्युद्यतमानसानां&#xA;दीक्षां तितिक्षां प्रथमां वदन्ति।&lt;br&gt;&#xA;सेतुर्जलानीव हि रोषदोषः&#xA;श्रेयांसि लोकस्य समावृणोति॥३॥&lt;/p&gt;&#xA;&lt;p&gt;अलंक्रिया शक्तिसमन्वितानां&#xA;तपोधनानां बलसंपदग्रा।&lt;br&gt;&#xA;व्यापाददावानलवारिधारा&#xA;प्रेत्येह च क्षान्तिरनर्थशान्तिः॥&lt;/p&gt;&#xA;&lt;p&gt;४॥&lt;/p&gt;&#xA;&lt;p&gt;क्षमामये वर्मणि सज्जनानां&#xA;विकुण्ठिता दुर्जनवाक्यबाणाः।&lt;br&gt;&#xA;प्रायः प्रशंसाकुसुमत्वमेत्य&#xA;तत्कीर्तिमालावयवा भवन्ति॥&lt;/p&gt;&#xA;&lt;p&gt;५॥&lt;/p&gt;&#xA;&lt;p&gt;प्रतिक्रिया दुर्जनवाग्विषाणां&#xA;प्रह्लादनी ज्ञाननिशाकराभा।&lt;br&gt;&#xA;धीरप्रकारा प्रकृतिर्यतीनां&#xA;क्षान्तिर्गुणानाम् अधिवासभूमिः॥&lt;/p&gt;&#xA;&lt;p&gt;६॥&lt;/p&gt;&#xA;&lt;p&gt;सत्त्वस्य गाम्भीर्यमयस्य सारो&#xA;घनागमः क्रोधनिदाघशान्त्यै।&lt;br&gt;&#xA;व्यतीतवेलस्य गुणार्णवस्य&#xA;व्यापी स्वनः क्षान्तिमयोऽभ्युदेति॥७॥&lt;/p&gt;</description>
    </item>
    <item>
      <title>0४. वीर्यपारमितासमासः</title>
      <link>https://vishvAsa.github.io/tipiTaka/shAstrapiTaka/prajnApAramitA/pAramitAsamAsaH/04._vIryapAramitAsamAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/pAramitAsamAsaH/04._vIryapAramitAsamAsaH/</guid>
      <description>&lt;p&gt;४. वीर्यपारमितासमासः&#xA;सर्वंसहे क्षान्तिबले च रूढे&#xA;सर्वाद्भुतान्यारभते स शौर्यात्।&lt;br&gt;&#xA;वीर्येण कार्यान्तमहाबलेन&#xA;यस्मात् स देवानपि यात्यतीत्य॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;सुदृश्यपाराण्यपि लौकिकानि&#xA;कार्याणि निर्वीर्यदुरुत्तराणि।&lt;br&gt;&#xA;अप्राप्यरूपं तु न किं चिद् अस्ति&#xA;खेदानभिज्ञेन पराक्रमेण॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;आरब्धम् एवोत्सहते न हीन&#xA;आरभ्य मध्यस्तु विषादमेति।&lt;br&gt;&#xA;परार्थम् अश्रान्तपराक्रमास्ते&#xA;निर्वाणमुत्सृज्य समारभन्ते॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;प्रायेण दैन्योपहतो जनोऽयं&#xA;स्वाधीनवीर्योऽपि गुरुस्वकार्यः।&lt;br&gt;&#xA;अहीनवीर्यस्य तु मेरुसारोऽप्यखे-&#xA;दसाध्यः परकार्यभारः॥&lt;/p&gt;&#xA;&lt;p&gt;४॥&lt;/p&gt;&#xA;&lt;p&gt;संसारकोट्योरुभयोः समानैः&#xA;प्रयामसारैर्दिवसैर्यदि स्युः।&lt;br&gt;&#xA;संवत्सरास्तत्प्रचयातिदीर्घैः&#xA;कल्पैः समुद्रोदकबिन्दुतुल्यैः॥&lt;/p&gt;&#xA;&lt;p&gt;५॥&lt;/p&gt;&#xA;&lt;p&gt;उत्पादयेयं यदि बोधिचित्तम्&#xA;एकैकमेतेन पराक्रमेण।&lt;br&gt;&#xA;सं‍भारशेषं चिनुयां तथापि&#xA;भूयःसमुत्सारितखेददैन्यः॥&lt;/p&gt;&#xA;&lt;p&gt;६॥&lt;/p&gt;</description>
    </item>
    <item>
      <title>0५. ध्यानपारमितासमासः</title>
      <link>https://vishvAsa.github.io/tipiTaka/shAstrapiTaka/prajnApAramitA/pAramitAsamAsaH/05._dhyAnapAramitAsamAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/pAramitAsamAsaH/05._dhyAnapAramitAsamAsaH/</guid>
      <description>&lt;p&gt;५. ध्यानपारमितासमासः&#xA;अथ ध्यानविधौ योगं कुर्याज् ज्ञानविवृद्धये।&lt;br&gt;&#xA;सुखं हि कर्तुं लोकानां ज्ञानालोकादनुग्रहम्॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;प्रसीदत्यधिकं ज्ञानं ध्यानान्मनसि निर्मले।&lt;br&gt;&#xA;शरदुत्सारितघने नभसीवेन्दुमण्डलम्॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;विशुद्धशीलः कल्याणैः सहायैः सहितैर्हितैः।&lt;br&gt;&#xA;अल्पकृत्यः प्रशान्तात्म स्मृत्यधिष्ठानवेष्टितः॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;निवसन् वृक्षमूलेषु शाद्वलास्तीर्णभूमिषु।&lt;br&gt;&#xA;अनुपस्कृतरम्येषु वनपुष्पसुगन्धिषु॥&lt;/p&gt;&#xA;&lt;p&gt;४॥&lt;/p&gt;&#xA;&lt;p&gt;ध्यानसाचिव्यधीरेषु संतुष्टजनवेश्मसु।&lt;br&gt;&#xA;जननिर्घोषमूकत्वाद् गम्भीरावस्थितेष्विव॥&lt;/p&gt;&#xA;&lt;p&gt;५॥&lt;/p&gt;&#xA;&lt;p&gt;प्रत्यरण्यनिविष्टेषु शून्येष्वायतनेषु वा।&lt;br&gt;&#xA;कुञ्जेषु च महीध्राणां सिंहनादानुनादिषु॥&lt;/p&gt;&#xA;&lt;p&gt;६॥&lt;/p&gt;&#xA;&lt;p&gt;यत्र क्व चन वा देशे संसर्गक्लेशवर्जिते।&lt;br&gt;&#xA;पर्यङ्केन सुखासीनः शरीरम् ऋजु धारयन्॥&lt;/p&gt;&#xA;&lt;p&gt;७॥&lt;/p&gt;&#xA;&lt;p&gt;उपस्थाप्य स्मृतिमयीं रक्षां अभिमुखीं हृदि।&lt;br&gt;&#xA;कृपया कुवितर्काणां कृत्वेवाक्षणघोषणाम्॥&lt;/p&gt;&#xA;&lt;p&gt;८॥&lt;/p&gt;&#xA;&lt;p&gt;प्रज्ञापरिचयस्यायां कालो मे न तु निर्वृतेः।&lt;br&gt;&#xA;न हि सत्त्वान् अनिर्वाप्य स्वयं निर्वातुम् उत्सहे॥&lt;/p&gt;</description>
    </item>
    <item>
      <title>0६. प्रज्ञापारमितासमासः</title>
      <link>https://vishvAsa.github.io/tipiTaka/shAstrapiTaka/prajnApAramitA/pAramitAsamAsaH/06._prajnApAramitAsamAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/prajnApAramitA/pAramitAsamAsaH/06._prajnApAramitAsamAsaH/</guid>
      <description>&lt;p&gt;६. प्रज्ञापारमितासमासः&#xA;पुण्यानि दानप्रभृतीन्यमूनि&#xA;प्रज्ञासनाथान्यधिकं विभान्ति।&lt;br&gt;&#xA;हिरण्मयानीव विभूषणानि&#xA;प्रत्युप्तरत्नद्युतिभास्वराणि॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;क्रियासु सामर्थ्यगुणं हि तेषां&#xA;प्रज्ञैव विस्तारिणमादधाति।&lt;br&gt;&#xA;स्वार्थप्रवृत्तौ विशदक्रमाणां&#xA;यथा मनःसंततिरिन्द्रियाणां॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;क्रियास्वयोग्यानि शरीरयन्त्राण्या-&#xA;युर्वियुक्तानि यथा न भान्ति।&lt;br&gt;&#xA;तथैव कार्याणि न भान्ति लोके&#xA;प्रज्ञावियोगेन जदीकृतानि॥&lt;/p&gt;&#xA;&lt;p&gt;३॥&lt;/p&gt;&#xA;&lt;p&gt;श्रद्धादिकानामपि चेन्द्रियाणां&#xA;प्रज्ञाग्रणी बुद्धिरिवेन्द्रियाणाम्।&lt;br&gt;&#xA;गुणागुणान् वेत्ति हि तत्सनाथः&#xA;क्लेशक्षये नैपुणमेत्यतश्च॥&lt;/p&gt;&#xA;&lt;p&gt;४॥&lt;/p&gt;&#xA;&lt;p&gt;प्रज्ञावियोगात् फललालसानां&#xA;नैव स्वतोदानविशुद्धिरस्ति।&lt;br&gt;&#xA;त्यागं परार्थं हि वदन्ति दानं&#xA;शेषस्तु वृद्ध्यार्थमिव प्रयोगः॥&lt;/p&gt;&#xA;&lt;p&gt;५॥&lt;/p&gt;&#xA;&lt;p&gt;प्रज्ञासमुन्मीलितचक्षुषस्तु&#xA;दत्त्वा स्वमांसान्यपि बोधिसत्त्वाः।&lt;br&gt;&#xA;नैवोन्नतिं नावनतिं प्रयान्ति&#xA;भैषज्यवृक्षा इव निर्विक्लपाः॥&lt;/p&gt;&#xA;&lt;p&gt;६॥&lt;/p&gt;</description>
    </item>
  </channel>
</rss>
