<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;महायानसूत्रालंकारः on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/</link>
    <description>Recent content in &#43;महायानसूत्रालंकारः on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/index.xml" rel="self" type="application/rss+xml" />
    <item>
      <title>01 प्रथमोऽधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/01_prathamo-dhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/01_prathamo-dhikAraH/</guid>
      <description>&lt;p&gt;महायानसूत्रालंकारः&#xA;॥&lt;/p&gt;&#xA;&lt;p&gt;ओं॥&lt;/p&gt;&#xA;&lt;p&gt;नमः सर्वबुद्धबोधिसत्त्वेभ्यः&#xA;प्रथमोऽधिकारः&#xA;अर्थज्ञोऽर्थविभावनां प्रकुरुते वाचा पदैश्चामलै-&#xA;र्दुःखस्योत्तरणाय दुःखितजने कारुण्यतस्तन्मयः।&lt;br&gt;&#xA;धर्मस्योत्तमयानदेशितविधेः सत्त्वेषु तद्‍गामिषु&#xA;श्लिष्टामर्थगतिं निरुत्तरगतां पञ्चात्मिकां दर्शयन्॥१॥&lt;/p&gt;&#xA;&lt;p&gt;अर्थज्ञोऽर्थविभावनां प्रकुरुते&amp;hellip;&amp;hellip;&amp;hellip;[इत्यादि] कोषदेशमारभ्य कोऽलंकरोति। अर्थज्ञः। कमलंकारमलंकरोति अर्थविभावनां कुरुते। केन वाचा पदैश्चामलैः। अमलया वाचेतिष&amp;hellip;&amp;hellip;..[पौर्यादिना] अमलैः पदैरिति युक्तैः सहितैरिति विस्तरः। न हि विना वाचा पदव्यञ्जनैरर्थो विभावयितुं शक्यत इति। कस्मै दुःखस्योत्तरणाय दुःखितजने कारुण्यतस्तन्मयः। दुःखितजने यत्कारुण्यं तस्मात्कारुण्यतस्तन्मय इति कारुण्यमयः। कस्यालंकारं करोति। धर्मस्योत्तमयानदेशितविधेः। उत्तमयानस्य देशितो विधिर्यस्मिन्धर्मे तस्य धर्मस्य। कस्मिन्नलंकरोति। सत्त्वेषु तद्‍गामिषु। निमित्तसप्तम्येषा&amp;hellip;&amp;hellip;&amp;hellip;[महायान]गामिसत्त्वनिमित्तमित्यर्थः। कतिविधमलंकारं करोति। पञ्चविधम्। श्लिष्टामर्थगतिं निरुत्तरगतां पञ्चात्मिकां दर्शयन्। श्लिष्टामिति युक्ताम्। निरुत्तरगतामित्यनुत्तरज्ञान[यान]गताम्।&lt;br&gt;&#xA;तामिदानीं पञ्चात्मिकामर्थगतिं द्वितीयेन श्लोकेन दर्शयति।&lt;br&gt;&#xA;घटितमिव सुवर्णं वारिजं वा विबुद्धं&#xA;सुकृतमिव सुभोज्यं भुज्यमानं क्षुधार्तैः।&lt;br&gt;&#xA;विदित इव सुलेखो रत्नपेटेव मुक्ता&#xA;विवृत इह स धर्मः प्रीतिमग्र्यां दधाति॥२॥&lt;/p&gt;</description>
    </item>
    <item>
      <title>02 द्वितीयोऽधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/02_dvitIyo-dhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/02_dvitIyo-dhikAraH/</guid>
      <description>&lt;p&gt;द्वितीयोऽधिकारः&#xA;शरणगमनविशेषसंग्रहश्लोकः।&lt;br&gt;&#xA;रत्नानि यो हि शरणप्रगतोऽत्र याने&#xA;ज्ञेयः स एव परमः शरण[णं] गतानाम्।&lt;br&gt;&#xA;सर्वत्रगाभ्युपगमाधिगमाभिभूति-&#xA;भेदैश्चतुर्विधमयार्थविशेषणेन॥१॥&lt;/p&gt;&#xA;&lt;p&gt;स एव परमः शरणं गतानामिति। केन कारणेन। चतुर्विधस्वभावार्थविशेषणेन। चतुर्विधोऽर्थः सर्वत्रगाभ्युपगमाधिगमाभिभूतिभेदतो वेदितव्यः। सर्वत्रगार्थः। अभ्युपगमार्थः। अधिगमार्थः। अभिभवार्थः। ते पुनरुत्तरत्र निर्देक्ष्यन्ते।&lt;br&gt;&#xA;तथाप्यत्र शरणप्रगतानां बहुदुष्करकार्यत्वात् केचिन्नोत्सहन्ते। श्लोकः।&lt;br&gt;&#xA;यस्मादादौ दुष्कर एष व्यवसायो&#xA;दुःसाधोऽसौ नैकसहस्रैरपि कल्पैः।&lt;br&gt;&#xA;सिद्धो यस्मात्सत्त्वहिताधानमहार्थ-&#xA;स्तस्मादग्रे यान इहाग्रशरणार्थः॥२॥&lt;/p&gt;&#xA;&lt;p&gt;एतेन तस्य शरणगमनव्यवसायस्य प्रणिधानप्रतिपत्तिविशेषाभ्यां यशोहेतुत्वं दर्शयति। फलप्राप्तिविशेषेण महार्थत्वम्।&lt;br&gt;&#xA;पूर्वाधिकृते सर्वत्रगार्थे श्लोकः।&lt;br&gt;&#xA;सर्वान् सत्त्वांस्तारयितुं यः प्रतिपन्नो&#xA;याने ज्ञाने सर्वगते कौशल्ययुक्तः।&lt;br&gt;&#xA;यो निर्वाणे संसरणेऽप्येकरसोऽसौ [संसृतिशान्त्येकरसोऽसौ]&#xA;ज्ञेयो धीमानेष हि सर्वत्रग एवम्॥३॥&lt;/p&gt;</description>
    </item>
    <item>
      <title>03 तृतीयोऽधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/03_tRtIyo-dhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/03_tRtIyo-dhikAraH/</guid>
      <description>&lt;p&gt;तृतीयोऽधिकारः&#xA;गोत्रप्रभेदसंग्रहश्लोकः&#xA;सत्त्वाग्रत्वं स्वभावश्च लिङ्गं गोत्रप्रभेदता।&lt;br&gt;&#xA;आदीनवोऽनुशंसश्च द्विधौपम्यं चतुर्विधा॥१॥&lt;/p&gt;&#xA;&lt;p&gt;अनेन गोत्रस्यास्तित्वमग्रत्वं स्वभावो लिङ्गं भेद आदीनप्रवोऽनुशंसो द्विधौपम्यं चेत्येष प्रभेदः संगृहीतः। एते च प्रभेदाः प्रत्येकं चतुर्विधाः।&lt;br&gt;&#xA;अनेन गोत्रास्तित्वविभागे श्लोकः।&lt;br&gt;&#xA;धातूनामधिमुक्तेश्च प्रतिपत्तेश्च भेदतः।&lt;br&gt;&#xA;फलभेदोपलब्धेश्च गोत्रास्तित्वं निरूप्यते॥२॥&lt;/p&gt;&#xA;&lt;p&gt;नानाधातुकत्वात्सत्त्वानामपरिमाणो धातुप्रभेदो यथोक्तमक्षराशिसूत्रे। तस्मादेवंजातीयको ऽपि धातुभेदः प्रत्येतव्यः इति। अस्ति यानत्रये गोत्रभेदः। अधिमुक्तिभेदो ऽपि सत्त्वानामुपलभ्यते। प्रथमत एव कस्यचित् क्वचिदेव यानेऽधिमुक्तिर्भवति। सोऽन्तरेण गोत्रभेदं न स्यात्। उत्पादितायामपि च प्रत्ययवशेनाधिमुक्तौ प्रतिपत्तिभेद उपलभ्यते कश्चिन्निर्बोढा भवति कश्चिन्नेति सो ऽन्तरेण गोत्रप्रभेदं न स्यात्। फलभेदश्चोपलभ्यते हीनमध्यविशिष्टा बोधयः। सो ऽन्तरेण गोत्रभेदं न स्यात् बीजानुरूपत्वात् फलस्य।&lt;br&gt;&#xA;अग्रत्वविभागे श्लोकः।&lt;br&gt;&#xA;उदग्रत्वेऽथ सर्वत्वे महार्थत्वेऽक्षयाय च।&lt;br&gt;&#xA;शुभस्य तन्निमित्तत्वात् गोत्रग्रत्वं विधीयते॥३॥&lt;/p&gt;</description>
    </item>
    <item>
      <title>04 चतुर्थोऽधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/04_chaturtho-dhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/04_chaturtho-dhikAraH/</guid>
      <description>&lt;p&gt;चतुर्थोऽधिकारः&#xA;चित्तोत्पादलक्षणे श्लोकः।&lt;br&gt;&#xA;महोत्साहा महारम्भा महार्थाथ महोदया।&lt;br&gt;&#xA;चेतना बोधिसत्त्वानां द्वयार्था चित्तसंभवः॥१॥&lt;/p&gt;&#xA;&lt;p&gt;महोत्साहा संनाहवीर्येण गम्भीरदुष्करदीर्घकालप्रतिपक्षोत्स[त्त्यु]त्सहनात्। महारम्भा यथासंनाहप्रयोगवीर्येण। महार्था आत्मपरहिताधिकारात्। महोदया महाबोधिसमुदागमत्वात्। सोऽयं त्रिविधो गुणः परिदीपितः, पुरुषकारगुणो द्वाभ्यां पदाभ्यामर्थक्रियागुणः फलपरिग्रहगुणश्च द्वाभ्याम्। द्वयार्था महाबोधिसत्त्वार्थक्रियालम्बनत्वात्। इति त्रिगुणा द्वयालम्बना च चतेना चित्तोत्पाद इत्युच्यते।&lt;br&gt;&#xA;चित्तोत्पादप्रभेदे श्लोकः।&lt;br&gt;&#xA;चित्तोत्पादोऽधिमोक्षोऽसौ शुद्धाध्याशयिकोऽपरः।&lt;br&gt;&#xA;वैपाक्यो भूमिषु मतस्तथावरणवर्जितः॥२॥&lt;/p&gt;&#xA;&lt;p&gt;चतुर्विधो बोधिसत्त्वानां चित्तोत्पादः। आधिमोक्षिकोऽधिमुक्तिचर्याभूमौ। शुद्धाध्याशयिकः सप्तसु भूमिषु। वैपाकिकोऽष्टम्यादिषु। अनावरणिको बुद्धभूमौ।&lt;br&gt;&#xA;चित्तोत्पादविनिश्चये चत्त्वारः श्लोकाः।&lt;br&gt;&#xA;करुणामूल इष्टोऽसौ सदासत्त्वहिताशयः।&lt;br&gt;&#xA;धर्माधिमोक्षस्तज्ज्ञानपर्येष्ट्यालम्बनस्तथा॥३॥&lt;/p&gt;&#xA;&lt;p&gt;उत्तरच्छन्दयानोऽसौ प्रतिष्ठाशीलसंवृतिः।&lt;br&gt;&#xA;उत्थापना विपक्षस्य परिपन्थो ऽधिवासना॥४॥&lt;/p&gt;&#xA;&lt;p&gt;शुभवृद्ध्यनुसंसोऽसौ पुण्यज्ञानमयः स हि।&lt;br&gt;&#xA;सदापारमितायोगनिर्याणश्च स कथ्यते॥५॥&lt;/p&gt;</description>
    </item>
    <item>
      <title>05 पञ्चमोऽधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/05_panchamo-dhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/05_panchamo-dhikAraH/</guid>
      <description>&lt;p&gt;पञ्चमोऽधिकारः&#xA;प्रतिपत्तिलक्षणे श्लोकः।&lt;br&gt;&#xA;महाश्रयारम्भफलोदयात्मिका जिनात्मजानां प्रतिपत्तिरिष्यते।&lt;br&gt;&#xA;सदा महादानमहाधिवासना महार्थसंपादनकृत्यकारिका॥१॥&lt;/p&gt;&#xA;&lt;p&gt;तत्र महाश्रया चित्तोत्पादाश्रयत्वात्। महारम्भा स्वपरार्थारम्भात्। महाफलोदया महाबोधिफलत्वात्। अत एव यथाक्रमं महादाना सर्वसत्त्वोपादानात्। महाधिवासना सर्वदुःखाधिवासनात्। महार्थसंपादनकृत्यकारिका विपुलसत्त्वार्थसंपादनात्।&lt;br&gt;&#xA;स्वपरार्थनिर्विशेषत्वे श्लोकः।&lt;br&gt;&#xA;परत्रलब्ध्वात्मसमानचित्ततां स्वतोऽधि वा श्रेष्ठतरेष्टतां परे।&lt;br&gt;&#xA;तथात्मनोऽन्यार्थविशिष्टसंज्ञिनः स्वकार्थता का कतमा परार्थता॥२॥&lt;/p&gt;&#xA;&lt;p&gt;परत्रात्मसमानचित्ततां लब्ध्वाऽधिमुक्तितो वा सांकेतिकचित्तोत्पादलाभे ज्ञानतो वा पारमार्थिकचित्तोत्पादलाभे। आत्मतो वा पुनः परत्र विशिष्टतरामिष्टतां लब्ध्वा तेनैव च कारणेनात्मनः परार्थे विशिष्टसंज्ञिनो  बोधिसत्त्वस्य कः स्वार्थः परार्थो वा। निर्विशेषं हि तस्योभयमित्यर्थः।&lt;br&gt;&#xA;परार्थविशेषणे श्लोकः।&lt;br&gt;&#xA;परत्र लोको न तथातिनिर्दयः प्रवर्तते तापनकर्मणारिपौ।&lt;br&gt;&#xA;यथा परार्थं भृशदुःखतापने कृपात्मकः स्वात्मनि संप्रवर्तते॥३॥&lt;/p&gt;</description>
    </item>
    <item>
      <title>06 षष्ठोऽधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/06_ShaShTho-dhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/06_ShaShTho-dhikAraH/</guid>
      <description>&lt;p&gt;षष्ठोऽधिकारः&#xA;परमार्थलक्षणविभागे श्लोकः।&lt;br&gt;&#xA;न सन्न चासन्न तथा न चान्यथा न जायते व्येति न चा[ना]वहीयते।&lt;br&gt;&#xA;न वर्धते नापि विशुध्यते पुनर्विशुध्यते तत्परमार्थलक्षणम्॥१॥&lt;/p&gt;&#xA;&lt;p&gt;अद्वयार्थो हि परमार्थः। तमद्वयार्थं पञ्चभिराकारैः संदर्शयति। न सत्परिकल्पितपरतन्त्रलक्षणाभ्यां, न चासत्परिनिष्पन्नलक्षणेन। न तथा परिकल्पितपरतन्त्राभ्यां परिनिष्पन्नस्यैकत्वाभावात्। न चान्यथा ताभ्यमेवान्यत्वाभावात्। न जायते न च व्येत्यनभिसंस्कृतत्वाद्धर्मधातोः। न हीयते न च वर्धते संक्लेशव्यवदानपक्षयोर्निरोधोत्पादे तद्[था]वस्थत्वात्। न विशुध्यति प्रकृत्यसंक्लिष्टत्वात् न च न विशुध्यति आगन्तुकोपक्लेशविगमात्। इत्येतत्पञ्चविभमद्वयलक्षणं परमार्थलक्षणं वेदितव्यम्।&lt;br&gt;&#xA;आत्मदृष्टिविपर्यासप्रतिषेधे श्लोकः।&lt;br&gt;&#xA;न चात्मदृष्टिः स्वयमात्मलक्षणा न चापि दुःसंस्थितता विलक्षणा।&lt;br&gt;&#xA;द्वयान्न चान्यद् भ्रम एषत[तू]दितस्ततश्च मोक्षो भ्रममात्रसंक्षयः॥२॥&lt;/p&gt;</description>
    </item>
    <item>
      <title>07 सप्तमोऽधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/07_saptamo-dhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/07_saptamo-dhikAraH/</guid>
      <description>&lt;p&gt;सप्तमोऽधिकारः&#xA;प्रभावलक्षणविभागे श्लोकः।&lt;br&gt;&#xA;उत्पत्तिवाक्‌चित्तशुभाशुभाधि तत्स्थाननिःसारपदा परोक्षम्।&lt;br&gt;&#xA;ज्ञानं हि सर्वत्रगसप्रभेदेष्वव्याहतं धीरगतः प्रभावः॥१॥&lt;/p&gt;&#xA;&lt;p&gt;परेषामुपपत्तौ ज्ञानं च्युतोपपादाभिज्ञा। वाचि ज्ञानं दिव्यश्रोत्राभिज्ञायां[यया] वाचं तत्र गत्वोपपन्ना भाषन्ते। चित्ते ज्ञानं चेतः पर्यायाभिज्ञा। पूर्वशुभाशुभाधाने ज्ञानं पूर्वनिवासाभिज्ञा। यत्र विनेयास्तिष्ठन्ति तत्स्थानगमनज्ञानं ऋद्धिविषयाभिज्ञा। निःसरणे ज्ञानमास्रवक्षयाभिज्ञा, यथा सत्त्वा उपपत्तितो निःसरन्तीति। एषु षट्स्वर्थेषु सर्वत्र लौकधातौ सप्रभेदेषु पदापरोक्षमव्याहतं ज्ञानं स प्रभावो बोधिसत्त्वानां षडभिज्ञासंगृहीतः। प्रभावलक्षणविभागे स्वभावार्थं उक्तः।&lt;br&gt;&#xA;हेत्वर्थमारभ्य श्लोकः।&lt;br&gt;&#xA;ध्यानं चतुर्थं सुविशुद्धमेत्य निष्कल्पनाज्ञानपरिग्रहेण।&lt;br&gt;&#xA;यथाव्यवस्थानमनस्क्रियातः प्रभावसिद्धिं परमां परैति॥२॥&lt;/p&gt;&#xA;&lt;p&gt;येन निश्रयेण येन ज्ञानेन येन मनसिकारेण तस्य प्रभावस्य समुदागमस्तत्संदर्शयति।&lt;br&gt;&#xA;फलार्थमारभ्य श्लोकः।&lt;br&gt;&#xA;येनार्यदिव्याप्रतिमैर्विहारै-&#xA;र्ब्राह्मैश्च नित्यं विहरत्युदारैः।&lt;br&gt;&#xA;बुद्धांश्च सत्वांश्च स दिक्षु गत्वा&#xA;संमानयत्यानयते विशुद्धिम्॥३॥&lt;/p&gt;</description>
    </item>
    <item>
      <title>08 अष्टमोऽधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/08_aShTamo-dhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/08_aShTamo-dhikAraH/</guid>
      <description>&lt;p&gt;अष्टमोऽधिकारः&#xA;बोधिसत्त्वपरिपाके संग्रहः श्लोकः।&lt;br&gt;&#xA;रूचिः प्रसादः प्रशमो ऽनुकम्पना&#xA;क्षमाथ मेधा प्रबलत्वमेव च।&lt;br&gt;&#xA;अहार्यताङ्गैः समुपेतता भृशं&#xA;जिनात्मजे तत्परिपाकलक्षणम्॥१॥&lt;/p&gt;&#xA;&lt;p&gt;रूचिर्महायानदेशनाधर्मे, प्रसादस्तद्देशिके, प्रशमः क्लेशानाम्, अनुकम्पा सत्त्वेषु, क्षमा दुष्करचर्यायां, मेधा ग्रहणधारणप्रतिवेधेषु, प्रबलत्वमधिगमे, अहार्यता मारपरप्रवादिभिः, प्राहाणिकाङ्गैः समन्वागतत्वम्। भृशमिति रूच्यादीनामधिमात्रत्वं दर्शयति। एष समासेन बोधिसत्त्वानां नवप्रकार आत्मपरिपाको वेदितव्यः।&lt;br&gt;&#xA;रूचिपरिपाकमारभ्य श्लोकः।&lt;br&gt;&#xA;सुमित्रतादित्रयमुग्रवीर्यता परार्धनिष्ठोत्तमधर्मसंग्रहः।&lt;br&gt;&#xA;कृपालुसद्धर्ममहापरिग्रहे मतं हि सम्यक्‌परिपाकलक्षणम्॥२॥&lt;/p&gt;&#xA;&lt;p&gt;सुमित्रतादित्रयं सत्पुरुषसंसेवा सद्धर्मश्रवणं योनिशोमनसिकारश्च। उग्रवीर्यता अधिमात्रो वीर्यारम्भः। परार्धनिष्ठा सर्वाचिन्त्यस्थाननिर्विचिकित्सता। उत्तमधर्मसंग्रहो महायानधर्मरक्षा, तत्प्रतिपन्नानामुपद्रवेभ्यो रक्षणात्।&lt;br&gt;&#xA;बोधिसत्त्वस्य महायानधर्मपरिग्रहमधिकृत्येदं रूचिपरिपाकलक्षणं वेदितव्यम्। येन कारणेन परिपच्यते सुमित्रतादित्रयेण। यश्च तस्याः परिपाक उग्रवीर्यपरार्धनिष्ठायुक्तः स्वभावः। यत्कर्म चोत्तमधर्मसंग्रहकरणात्तदेतेन परिदीषितम्।&lt;br&gt;&#xA;प्रसादपरिपाकमारभ्य श्लोकः।&lt;br&gt;&#xA;गुणज्ञताथाशुसमाधिलाभिता&#xA;फलानुभूतिर्मनसोऽध्यभेद[द्य ?]ता।&lt;br&gt;&#xA;जीनात्मजे शास्तरि संप्रपत्तये&#xA;मतं हि सम्यक्‌परिपाकलक्षणम्॥३॥&lt;/p&gt;</description>
    </item>
    <item>
      <title>09 नवमोऽधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/09_navamo-dhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/09_navamo-dhikAraH/</guid>
      <description>&lt;p&gt;नवमोऽधिकारः&#xA;सर्वाकारज्ञतायां द्वौ श्लोकौ। तृतीयस्तयोरेव निर्देशभूतः।&lt;br&gt;&#xA;अमेयैर्दुष्करशतैरमेयैः कुशलाचयैः।&lt;br&gt;&#xA;अप्रमेयेण कालेन अमेयावरणक्षयात्॥१॥&lt;/p&gt;&#xA;&lt;p&gt;सर्वकारज्ञतावाप्तिः सर्वावरणनिर्मला।&lt;br&gt;&#xA;विवृता रत्नपेटेव बुद्धत्वं समुदाहृतम्॥२॥&lt;/p&gt;&#xA;&lt;p&gt;कृत्वा दुष्करमद्भुतं श्रमशतैः संचित्यसर्वंशुभं&#xA;कालेनोत्तमकल्पयानमहता सर्वावृतीनां क्षयात्।&lt;br&gt;&#xA;सूक्ष्मस्यावरणस्य भूमिषु गतस्योत्पाटनाद् बुद्धता&#xA;रत्नानामिव सा प्रभावमहतां पेटा समुद्धाति[टि ?]ता॥३॥&lt;/p&gt;&#xA;&lt;p&gt;समुदागमतः स्वभावत औपम्यतश्च बुद्धत्वमुद्भावितम्। यावद्भिर्दुष्करशतैर्यावद्भिः कुशलसंभारैर्यावता कालेन यावतः क्लेशज्ञेयावरणस्य प्रहाणात्समुदागच्छति, अयं समुदागमः। सर्वाकारज्ञतावाप्तिः सर्वावरणनिर्मला स्वभावः। विवृतारत्नपेटा तदौपम्यम्।&lt;br&gt;&#xA;तस्यैव बुद्धत्वस्याद्वयलक्षणे सानुभावे द्वौ लोकौ।&lt;br&gt;&#xA;सर्वधर्माश्च बुद्धत्वं धर्मो नैव च कश्चन।&lt;br&gt;&#xA;शुक्लधर्ममयं तच्च न च तैस्तन्निरूप्यते॥४॥&lt;/p&gt;&#xA;&lt;p&gt;धर्मरत्ननिमित्तत्वाल्लब्धरत्नाकरोपमम्।&lt;br&gt;&#xA;शुभसस्यनिमित्तत्वाल्लब्धमेघोपमं मतम्॥५॥&lt;/p&gt;</description>
    </item>
    <item>
      <title>10 दशमोधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/10_dashamodhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/10_dashamodhikAraH/</guid>
      <description>&lt;p&gt;दशमोधिकारः&#xA;उद्दानम्।&lt;br&gt;&#xA;आदिः सिद्धिः शरणं गोत्रं चित्ते तथैव चोत्पादः।&lt;br&gt;&#xA;स्वपरार्थस्तत्वार्थः प्रभावपरिपाकबोधिश्च॥१॥&lt;/p&gt;&#xA;&lt;p&gt;एष च बोध्यधिकार आदिमारभ्य यावत् बोधिपटलानुसारेणानुगन्तव्यः।&lt;br&gt;&#xA;अधिमुक्तिप्रभेदलक्षणविभागे श्लोकौ।&lt;br&gt;&#xA;जाता-जाता ग्राहिका ग्राह्यभूता मित्रादात्ता स्वात्मतो भ्रान्तिका च।&lt;br&gt;&#xA;अभ्रान्तान्या आमुखा नैव चान्या घोषाचारा चैषिका चेक्षिका च॥२॥&lt;/p&gt;&#xA;&lt;p&gt;जाता अतीतप्रत्युत्पन्ना। अजाता अनागता। ग्राहिका आध्यात्मिका[की] ययालम्बनमधिमुच्यते। ग्राह्यभूता बाह्या याना[मा] लम्बनत्वेनाधिमुच्यते। मित्रादात्ता औदारिकी। स्वात्मतः सूक्ष्मा। भ्रान्तिका हीना विपरीताधिमोक्षात्। अभ्रान्तिका प्रशान्ता [प्रणीता]। आमुखा अन्तिके समवहितप्रत्ययत्वात्। अनामुखा दूरे विपर्ययात्। घोषाचारा श्रुतमयी। एषिका चिन्तामयी। ईक्षिका भावनामयी प्रत्यवेक्षणात्।&lt;br&gt;&#xA;हार्या कीर्णाऽव्यावकीर्णा विपक्षैर्हीनोदारा आवृता ऽनावृता च।&lt;br&gt;&#xA;युक्ताऽयुक्ता संभृताऽसंभृता च गाढं विष्टा दूरगा चाधिमुक्तिः॥३॥&lt;/p&gt;</description>
    </item>
    <item>
      <title>11 एकादशोऽधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/11_ekAdasho-dhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/11_ekAdasho-dhikAraH/</guid>
      <description>&lt;p&gt;एकादशोऽधिकारः&#xA;धर्मपर्येष्ट्यधिकारे आलम्बनपर्येष्टौ चत्वारः श्लोकाः।&lt;br&gt;&#xA;पिटकत्रयं द्वयं वा [च?]संग्रहतः कारणैर्नवभिरिष्टम्।&lt;br&gt;&#xA;वासनबोधनशमनप्रतिवेधैस्तद्विमोचयति॥१॥&lt;/p&gt;&#xA;&lt;p&gt;पिटकत्रयं सूत्रविनयाभिधर्माः। तदेव त्रयं हीनयानाग्र[महा?]यानभेदेन द्वयं भवति। श्रावपिटकंबोधिसत्त्वपिटकं च। तत्पुनस्त्रयं द्वयं वा [च ?]केनार्थेन पिटकमित्याह। संग्रहतः सर्वज्ञेयार्थसंग्रहाद्वेदितव्यम्। केन कारणेन त्रयम्। नवभिः कारणैः, विचिकित्साप्रतिपक्षेण सूत्रम्, यो यत्रार्थे संशयितस्तस्य तन्निश्चयार्थं देशनात्। अन्तद्वयानुयोगप्रतिपक्षेण विनयः सावद्यपरिभोगप्रतिषेधतः कामसुखल्लिकानुयोगान्तस्य, अनवद्यपरिभोगानुज्ञानत आत्मक्लमथानुयोगान्तस्य। स्वयंदृष्टिपरामर्षप्रतिपक्षेणाभिधर्मो ऽविपरीतधर्मलक्षणाभिद्योतनात्।&lt;br&gt;&#xA;पुनः शिक्षात्रयदेशना सूत्रेण अधिशीलाधिचित्तसंपादनता विनयेन शीलवतो ऽविप्रतिसारादविप्रतिसारेण[दिक्रमेण] समाधिलाभात्। अधिप्रज्ञासंपादनाभिधर्मेणाविपरीतार्थप्रविचयात्। पुनर्धर्मार्थदेशना सूत्रेण। धर्मार्थमिप्पत्तिर्विनयेन क्लेशविनयसंयुक्तस्य तयोः प्रतिवेधात्। धर्मार्थसांकथ्यविनिश्चयकौशल्यमभिधर्मेणेति।&lt;br&gt;&#xA;एभिर्नवभिः कारणैः पिटकत्रयमिष्टम्। तच्च संसाराद्विमोचनार्थम्। कथं पुनस्तद्विमोचयति। वासनबोधनशमनप्रतिवेधैस्तद्विमोचयति। श्रूतेन चित्तवासनतः। चिन्तया बोधनतः। भावनया शमथेन शमनतः। विपश्यनया प्रतिवेधतः।&lt;br&gt;&#xA;सूत्राभिधर्मविनयाश्चतुर्विधार्था मताः समासेन।&lt;br&gt;&#xA;तेषां ज्ञानाद्धीमान्सर्वाकारज्ञतामेति॥२॥&lt;/p&gt;</description>
    </item>
    <item>
      <title>12 द्वादशोऽधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/12_dvAdasho-dhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/12_dvAdasho-dhikAraH/</guid>
      <description>&lt;p&gt;द्वादशोऽधिकारः&#xA;धर्मदेशनायां मात्सर्यप्रतिषेधे श्लोकः।&lt;br&gt;&#xA;प्राणान्भोगांश्च धीराः प्रमुदितमनसः कृच्छ्रलब्धानसारान्&#xA;सत्त्वेभ्यो दुःखितेभ्य सततमवसृजन्त्युच्चदानप्रकारैः।&lt;br&gt;&#xA;प्रागेवोदारधर्मं हितकरमसकृत्सर्वथैव प्रजानां&#xA;कृच्छ्रे नैवोपलब्धं भृशमवसृजतां वृद्धिगं चाव्ययं च॥१॥&lt;/p&gt;&#xA;&lt;p&gt;कृच्छ्रलब्धानप्यसारान् क्षयित्वा[त्]प्राणान् भोगांश्च बोधिसत्त्वा दुःखितेभ्यः कारुण्यात् सततसमुदारैर्विसर्गैरुत्सृजन्ति प्रागेव धर्मं यो नैव कृच्छ्रेण वा भृशमपि वावसृजतां वृद्धिं गच्छति न क्षयं।&lt;br&gt;&#xA;धर्म नैरर्थक्यसार्थक्ये श्लोकद्वयं।&lt;br&gt;&#xA;धर्मो नैव च देशितो भगवता प्रत्यात्मवेद्यो यत&#xA;आकृष्टा जनता च युक्त[युक्ति]विहितैर्धर्मैः स्वकीं धर्मतां&#xA;स्वशान्त्यास्यपुटे विशुद्धिविपुले साधारणे ऽथाक्षये&#xA;लालेनेव कृपात्मभिस्त्वजगरप्रख्यैः समापादिता॥२॥&lt;/p&gt;&#xA;&lt;p&gt;तत्र बुद्धा अजगरोपमास्तेषां स्वशान्ति[शान्ते?]रास्यपुटं धर्मकायः। विशुद्धिविपुलं सवासनक्लेशज्ञेयावरणविशुद्धितः। साधारणं सर्वबुद्धैः अक्षयमात्यन्तिकत्वात्।&lt;br&gt;&#xA;तस्मान्नैव निरर्थिका भवति सा या भावना योगिनां&#xA;तस्मान्नैव निरर्थिका भवति सा या देशना सौगती।&lt;br&gt;&#xA;दृष्टोऽर्थः श्रुतमात्रकाद्यदि भवेत् स्याद्भावनापार्थिका&#xA;अश्रुत्वा यदि भावनामनुविशेत् स्याद्देशनापार्थिका॥३॥&lt;/p&gt;</description>
    </item>
    <item>
      <title>13 त्रयोदशोऽधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/13_trayodasho-dhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/13_trayodasho-dhikAraH/</guid>
      <description>&lt;p&gt;त्रयोदशोऽधिकारः&#xA;प्रतिपत्तिविभागे षट् श्लोकाः।&lt;br&gt;&#xA;द्वेधा नैरात्म्यमाज्ञाय धीमान् पुद्‍गलधर्मयोः।&lt;br&gt;&#xA;द्वयमिथ्यात्वसम्यक्त्वं विवर्ज्येत त्रयेण हि॥१॥&lt;/p&gt;&#xA;&lt;p&gt;यथार्थमाज्ञाय धर्ममाज्ञाय धर्मानुधर्मप्रतिपन्नो भवति सामीचीप्रतिपन्नो ऽनुधर्मचारी तत्संदर्शयति। तत्र द्विधा पुद्‍गलधर्म नैरात्म्यज्ञानं ग्राह्यग्राहकाभावतः। द्वयमिथ्यात्वसम्यक्त्त्वं विवर्ज्यं त्रयं। अभावे च शून्यतासमाधिः परिकल्पितस्य स्वभावस्य। भावे चाप्रणीहितानिमित्तौ परतन्त्रनिष्पन्नयोः स्वभावयोः। एतत्समाधित्रयं लौकिकं न मिथ्यात्वं लोकोत्तरज्ञानावाहनात्। न सम्यक्त्वमलोकोत्तरत्वात्।&lt;br&gt;&#xA;अर्थज्ञः सर्वधर्माणां वेत्ति कोलसमानतां।&lt;br&gt;&#xA;श्रुततुष्टिप्रहाणाय धर्मज्ञस्तेन कथ्यते॥२॥&lt;/p&gt;&#xA;&lt;p&gt;एवमर्थज्ञः सर्वधर्माणां सूत्रादीनां कोलोपमतां जानाति। श्रुतमात्रसंतुष्टिप्रहाणाय तेन धर्मज्ञो भवति।&lt;br&gt;&#xA;पार्थग्जनेन ज्ञानेन प्रतिविध्य द्वयं तथा।&lt;br&gt;&#xA;तज्ज्ञानपरिनिष्पत्तावनुधर्मं प्रपद्यते॥३॥&lt;/p&gt;&#xA;&lt;p&gt;एतेन द्विविधेन पार्थग्जनेनार्थधर्मज्ञानेन द्वयं नैरात्म्यभावं प्रतिविध्य यथाक्रमं [नैरात्म्यं तथा प्रतिविध्य यथोक्तं] तस्य ज्ञानस्य परिनिष्पत्त्यर्थं प्रतिपद्यते। एवमनुधर्मं प्रतिपद्यते।&lt;br&gt;&#xA;ततो ज्ञानं स लभते लोकोत्तरमनुत्तरं।&lt;br&gt;&#xA;आदिभूमौ समं सर्वैर्बोधिसत्त्वैस्तदात्मभिः॥४॥&lt;/p&gt;</description>
    </item>
    <item>
      <title>14 चतुर्दशोऽधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/14_chaturdasho-dhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/14_chaturdasho-dhikAraH/</guid>
      <description>&lt;p&gt;चतुर्दशोऽधिकारः&#xA;अववादानुशासनीविभागे श्लोका एकपञ्चाशत्।&lt;br&gt;&#xA;कल्पासंख्येयनिर्यातो ह्यधिमुक्तिं विवर्धयन्।&lt;br&gt;&#xA;संपूर्णः कुशलैर्धर्मैः सागरो वारिभिर्यथा॥१॥&lt;/p&gt;&#xA;&lt;p&gt;अधिमुक्तिं विवर्धयन्नित्यधिमात्रावस्थानयनात्। शेषं गतार्थम्।&lt;br&gt;&#xA;तथा संभृतसंभारो ह्यादिशुद्धो जिनात्मजः।&lt;br&gt;&#xA;सुविज्ञः कल्प[ल्य]चित्तश्च भावनायां प्रयुज्यते॥२॥&lt;/p&gt;&#xA;&lt;p&gt;आदिशुद्धो बोधिसत्त्वसंवरपरिशोधनान्महायाने दृष्टिऋज्जु[जु]करणाच्चाविपरीतार्थग्रहणतः। सुविज्ञो बहुश्रुतत्वात्। कल्प[ल्य]चित्तो विनिवरणत्वात्।&lt;br&gt;&#xA;धर्मस्त्रोतसि बुद्धेभ्यो ऽववादं लभते तदा।&lt;br&gt;&#xA;विपुलं शमथज्ञानवैपुल्यगमनाय हि॥३॥&lt;/p&gt;&#xA;&lt;p&gt;श्लोको गतार्थः।&lt;br&gt;&#xA;ततः सूत्रादिके धर्मे सोऽद्वयार्थविभावके।&lt;br&gt;&#xA;सूत्रादिनाम्नि बन्धीयाच्चित्तं प्रथमतो यतिः॥४॥&lt;/p&gt;&#xA;&lt;p&gt;ततः पदप्रभेदेषु विचरेदनुपूर्वशः।&lt;br&gt;&#xA;विचारयेत्तदर्थांश्च प्रत्यात्मयोनिशश्च सः॥५॥&lt;/p&gt;&#xA;&lt;p&gt;अवधृत्य च तानर्थान्धर्मे संकलयेत्पुनः&#xA;ततः कुर्यात्समाशास्तिं तदर्थाधिगमाय सः॥६॥&lt;/p&gt;&#xA;&lt;p&gt;सूत्रगेयादिके धर्मे यत्सूत्रादिनाम दशभूमिकमित्येवमादि तत्र चित्तं प्रथमतो बध्नीयात्। एभिस्त्रिभिः श्लोकैः षट् चित्तान्युपदिष्टानि। मूलचित्तमनुचरचित्तं विचारणाचित्तमवधारणाचित्तं संकलनचित्तमाशास्तिचित्तं च। तत्र मूलचित्तं यत्सूत्रादीनां धर्माणां नामालम्बनं। अववादं श्रुत्वा स्वयं वा कल्पयित्वा। तद्यथा ऽनित्यं दुःखं शून्यमनात्म्यं य योनिशो न चेत्यादि। अनुचरचित्तं येन सूत्रादीनां नामत आलम्बितानां पदप्रभेदमनुगच्छति। विचारणाचित्तं येनार्थं व्यञ्जनं च विचारयति। तत्रार्थं चतुर्भिराकारैर्विचारयति गणनया तुलनया मीमांसया प्रत्यवेक्षणया च। तत्र गणना संग्रहणं तद्यथा रूपं दशायतनान्येकस्य च प्रदेशो वेदना षड् वेदनाकाया इत्येवमादि। तुलना संख्यावतो धर्मस्य शमलक्ष[ण?]ग्रहणमनाध्यारोपानपवादतः। मीमांसा प्रमाणपरीक्ष। प्रत्यवेक्षणागणिततुलितमीमांसितस्यार्थस्यावलोकनं। व्यञ्जनं द्वाभ्यामाकाराभ्यां विचारयति। सार्थतथा[या] च समस्तानां व्यञ्जनानां निरर्थतया च व्यस्तानां। अवधारणाचित्तं येन यथानुचरितं विचारितं वा तन्निमित्तमवधारयति। संकलनचित्तं तद्यथा विचारितमर्थं मूलचित्ते संक्षिप्यपरिपिण्डिताकारं वर्तते। आशास्तिचित्तं यदर्थं प्रयुक्तो भवति समा[ध्यर्थं वा?] तत्परिपूर्यर्थं वा श्रामण्यफलार्थं वा भूमिप्रवेशार्थं वा विशेषगमनार्थं वा तच्छन्दसहगतं वर्तते। चित्तमेव ह्यालम्बनप्रतिभासं वर्तते न चित्तादन्यदालम्बनमस्तीति जानतो वा चित्तमात्रमजानतो वा चित्तमेवालम्बनं नान्यत्। इति षड्‍विधं चित्तमालम्बनं व्यवस्थाप्यते।&lt;br&gt;&#xA;एषेत प्रत्यवेक्षेत मनोजल्पैः प्रबन्धतः।&lt;br&gt;&#xA;निर्जल्पैकरसैश्चापि मनस्कारैर्विचारयेत्॥७॥&lt;/p&gt;</description>
    </item>
    <item>
      <title>15 पञ्चदशोऽधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/15_panchadasho-dhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/15_panchadasho-dhikAraH/</guid>
      <description>&lt;p&gt;पञ्चदशोऽधिकारः&#xA;उद्दानम्&#xA;अधिमुक्तेर्बहुलता धर्मपर्येष्टिदेशने&#xA;प्रतिपत्तिस्तथा सम्यगववादानुशासनं॥१॥&lt;/p&gt;&#xA;&lt;p&gt;उपायसहितकर्मविभागे चत्वारः श्लोकाः।&lt;br&gt;&#xA;यथा प्रतिष्ठा वनदेहिपर्वतप्रवाहिनीनां पृथिवी समन्ततः।&lt;br&gt;&#xA;तथैव दानादिशुभस्य सर्वतो बुधेषु कर्म त्रिविधं निरुच्यते॥२॥&lt;/p&gt;&#xA;&lt;p&gt;अनेन श्लोकेन समुत्थानोपायं दर्शयति। सर्वप्रकारस्य दानादिशुभस्य पारमिताबोधिपक्षादिकस्य कर्मत्रयसमुत्थितत्वात्। बुधेष्विति बोधिसत्त्वेषु। वनादिग्रहणमुपभोज्या स्थिरस्थिरवस्तुनिदर्शनार्थम्।&lt;br&gt;&#xA;सुदुष्करैः कर्मभिरुद्यतात्मनां विचित्ररूपैर्बहुकल्पनिर्गतैः।&lt;br&gt;&#xA;न कायवाक्‌‍चित्तमयस्य कर्मणो जिनात्मजानां भवतीह संनतिः॥३॥&lt;/p&gt;&#xA;&lt;p&gt;यथा विषाच्छस्रमहाशनाद्[ने] रिपोर्निवारयेदात्महितः स्वमाश्रयं।&lt;br&gt;&#xA;निहीनयानाद्विविधाज्जिनात्मजो निवारयेत्कर्म तथा त्रयात्मकं॥४॥&lt;/p&gt;&#xA;&lt;p&gt;आभ्यां श्लोकाभ्यां व्युत्थानोपायं दर्शयति। महायानखेदान्ययानपातव्युत्थानाद्यथाक्रमं। संनतिः खेद इत्यर्थः। विषादिसाधर्म्यं हीनयानप्रतिसंयुक्तस्य कर्मणो हीनयानचित्तपरिणामनात् महायाने कुशलमूलसमुच्छेदनात् अनुत्पन्नकुशलमूलानुत्पादाय। उत्पन्न कुशलमूल[स?]स्य ध्वंसनात्। बुद्धत्वसंपत्प्राप्तिविबन्धनाच्च।&lt;br&gt;&#xA;न कर्मिणः कर्म न कर्मणः क्रियां सदाविकल्पः समुदीक्षते त्रिधा।&lt;br&gt;&#xA;ततो ऽस्य तत्कर्म विशुद्धिपारगं भवत्यनन्तं तदुपायसंग्रहात्॥५॥&lt;/p&gt;</description>
    </item>
    <item>
      <title>16 षोडशोऽधिकार</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/16_ShoDasho-dhikAra/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/16_ShoDasho-dhikAra/</guid>
      <description>&lt;p&gt;षोडशोऽधिकार&#xA;पारमिताप्रभेदसंग्रहे उद्दानश्लोकः।&lt;br&gt;&#xA;सांख्याथ तल्ललक्षणमानुपूर्वी निरुक्तिरभ्यासगुणश्च तासां।&lt;br&gt;&#xA;प्रभेदनं संग्रहणं विपक्षो ज्ञेयो गुणो ऽन्योन्यविनिश्चयश्च॥१॥&lt;/p&gt;&#xA;&lt;p&gt;संख्याविभागे षट् श्लोकाः।&lt;br&gt;&#xA;भोगात्मभावसंपत्परिचारारम्भसंपदभ्युदयः।&lt;br&gt;&#xA;क्लेशावशगत्वमपि च कृत्येषु सदाविपर्यासः॥२॥&lt;/p&gt;&#xA;&lt;p&gt;इति प्रथमः। तत्र चतसृभिः पारमिताभिश्चतुर्विधो ऽभ्युदयः। दानेन भोगसंपत्। शीलेनात्मभावसंपत्। क्षान्त्या परिचारसंपत्। तथा हि तदासेवनादायत्याद्[त्यां] बहुजनसुप्रियो भवति। वीर्येणारम्भसंपत् सर्वकर्मान्तसंपत्तितः। पञ्चम्या क्लेशावशगत्वं ध्यानेन क्लेशविष्कम्भनात्। षष्ठ्या कृत्येष्वविपर्यासः सर्वकार्ययथाभूतपरिज्ञानात्। इत्यभ्युदयः तत्र चासंक्लेशमविपरीतकृत्यारम्भं चाधिकृत्य षट् पारमिता व्यवस्थिताः।&lt;br&gt;&#xA;सत्त्वार्थेषु सुयुक्तस्त्यागानुपघातमर्षणैः कुरुते।&lt;br&gt;&#xA;सनिदानस्थितिमुक्त्या आत्मार्थं सर्वथा चरति॥३॥&lt;/p&gt;&#xA;&lt;p&gt;इति द्वितीयः। सत्त्वार्थेषु सम्यक्‌प्रयुक्तो बोधिसत्त्वस्तिसृभिर्दानशीलक्षान्तिपारमिताभिर्यथाक्रमं त्यागेनानुपघातेनोपघातमर्षणेन च सत्त्वार्थं कुरुते। तिसृभिः सनिदानतया [सनिदानया] चित्तस्थित्या विमुक्त्या च सर्वप्रकारमात्मार्थं चरति। वीर्यं निश्रित्य यथाक्रमं ध्यानप्रज्ञाभ्यास[म]समाहितस्य चित्तस्य समवधानात् समाहितस्य मोचनात्। इति परार्थमात्मार्थं चारभ्य षट् पारमिताः।&lt;br&gt;&#xA;अविघातैरविहेठैर्विहेठसंमर्षणैः क्रियाखेदैः।&lt;br&gt;&#xA;आवर्जनैः सुलपितैः परार्थ आत्मार्थं एतस्मात्॥४॥&lt;/p&gt;</description>
    </item>
    <item>
      <title>17 सप्तदशोऽधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/17_saptadasho-dhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/17_saptadasho-dhikAraH/</guid>
      <description>&lt;p&gt;सप्तदशोऽधिकारः।&lt;br&gt;&#xA;बुद्धपूजाविभागे सप्त श्लोकाः।&lt;br&gt;&#xA;संमुखं विमुखं पूजा बुद्धानां चीवरादिभिः।&lt;br&gt;&#xA;गाढप्रसन्नचित्तस्य संभारद्वयपूरये॥१॥&lt;/p&gt;&#xA;&lt;p&gt;अबन्ध्यबुद्धजन्मत्वे प्रणिधानवतः सतः।&lt;br&gt;&#xA;त्रयस्यानुपलम्भस्तु निष्पन्ना बुद्धपूजना॥२॥&lt;/p&gt;&#xA;&lt;p&gt;सत्त्वानामप्रमेयानां परिपाकाय चापरा।&lt;br&gt;&#xA;उपधेश्चित्ततश्चान्या अधिमुक्तेर्निधानतः॥३॥&lt;/p&gt;&#xA;&lt;p&gt;अनुकम्पाक्षमाभ्यां च समुदाचारतो ऽपरा।&lt;br&gt;&#xA;वस्त्वाभोगावबोधाच्च विमुक्तेश्च तथात्वतः॥४॥&lt;/p&gt;&#xA;&lt;p&gt;इत्येभिश्चतुर्भिः श्लोकैः।&lt;br&gt;&#xA;आश्रयाद्वस्तुतः पूजा निमित्तात्परिणामनात्।&lt;br&gt;&#xA;हेतुतो ज्ञानतः क्षेत्रान्निश्रयाच्च प्रदर्शिता॥५॥&lt;/p&gt;&#xA;&lt;p&gt;वेदितव्या। तत्राश्रयः समक्षपरोक्षा बुद्धाः। वस्तु चीवरादयः। निमित्तं प्रगाढप्रसादसहगतं चित्तं। परिणामना पुण्यज्ञानसंभारपरिपूरये। हेतुरबन्ध्यो मे बुद्धोत्पादः स्यादिति पूर्वप्रणिधानं। ज्ञानं निर्विकल्पं पूजकपूज्यपूजानुपलम्भतः। क्षेत्रमप्रमेयाः सत्त्वाः। तत्परिपाचनाय तैस्तत्प्रयोजता[ना]त् तेषु तद्रोपणतः। निश्रय उपधिश्चित्तं च। तत्रोपधिं निश्रित्य पूजाचीवरादिभिश्चित्तं निश्रित्यास्वादनानुमोदनाभिनन्दनमनस्कारैः। त [य]थोक्तैश्चाधिमुक्त्यादिभिर्यदुत महायानधर्माधिमुक्तितः बोधिचित्तोत्पादतः। प्रणिधानमेव हि निधानमत्रोक्तं श्लोकवत्त्वा[बन्धा]नुरोधात्। सत्त्वानुकम्पनतः। दुष्करचर्या दुःखक्षमणतः पारमितासमुदाचारतः। योनिशो धर्ममनसिकारतः। स ह्यविपर्ययस्तत्त्वाद्वस्त्वाभोगः। सम्यग्दृष्टितो दर्शनमार्गे।  स हि यथाभूतावबोधाद्वस्त्ववबोधः।&lt;br&gt;&#xA;विमुक्तितः क्लेशविमोक्षाच्छ्रावकाणां। तथात्वतो महाबोधिप्राप्तेरित्ययं पूजायाः प्रकारभेदः।&lt;br&gt;&#xA;हेतुतः फलतश्चैव आत्मना च परैरपि।&lt;br&gt;&#xA;लाभसत्कारतश्चैव प्रतिपत्तेर्द्विधा च सा॥६॥&lt;/p&gt;</description>
    </item>
    <item>
      <title>18 अष्टादशोऽधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/18_aShTAdasho-dhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/18_aShTAdasho-dhikAraH/</guid>
      <description>&lt;p&gt;अष्टादशोऽधिकारः&#xA;लज्जाविभागे षोडशः श्लोकाः।&lt;br&gt;&#xA;लज्जा विपक्षहीना ज्ञानेन गता च निर्विकल्पेन।&lt;br&gt;&#xA;हीनानवद्यविषया सत्त्वानां पाचिका धीरे॥१॥&lt;/p&gt;&#xA;&lt;p&gt;एतेन स्वभावसहायालम्बनकर्मसंपदा चतुर्विधं लक्षणं बोधिसत्त्वलज्जायाः संदर्शितं। हीनानवद्यविषया। श्रावकप्रत्येकबुद्धानां [यानं?] तद्वि[द्धि]हीनं च महायानादनवद्यं च। तेन च बोधिसत्त्वो लज्जते। कथं सत्त्वानां पाचिका। तस्यामेव लज्जा[यां] परप्रस्थापनात्।&lt;br&gt;&#xA;षण्णां पारमितानां विपक्षे वृद्ध्या बोधिसत्त्वानां।&lt;br&gt;&#xA;प्रतिपक्षे हानितश्चाप्यतीव संपद्यते लज्जा।&lt;br&gt;&#xA;इयं बोधिसत्त्वानां बृद्ध्या परिहानितश्च लज्जा [?] पारमिताविषक्षवृद्ध्या तत्प्रतिपक्षपरिहाण्या चात्यर्थं लज्जोत्पादनात्।&lt;br&gt;&#xA;षण्णां पारमितानां निषेवणालस्यतो भवति लज्जा।&lt;br&gt;&#xA;क्वेशानुकूलधर्मप्रयोगतश्चैव धीराणां॥२॥&lt;/p&gt;&#xA;&lt;p&gt;इयमप्रयोग[प्रयोग?]लज्जा पारमिताभावनायामप्रयोगेन। क्लेशानुकूलेषु धर्मेष्विन्द्रियागुप्तद्वारत्वादिषु च प्रयोगेन लज्जोत्पादनात्।&lt;br&gt;&#xA;असमाहितस्वभावा मृदुमध्या हीनभूमिका लज्जा।&lt;br&gt;&#xA;हीनाशया समाना हीना हि तदन्यथा त्वधिका॥३॥&lt;/p&gt;</description>
    </item>
    <item>
      <title>19 एकोनविंशत्यधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/19_ekonaviMshatyadhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/19_ekonaviMshatyadhikAraH/</guid>
      <description>&lt;p&gt;एकोनविंशत्यधिकारः&#xA;आश्चर्यविभागे त्रयः श्लोकाः।&lt;br&gt;&#xA;स्वदेहस्य परित्यागः संपत्तेश्चैव संवृत्तौ।&lt;br&gt;&#xA;दुर्बलेषु क्षमा काये जीविते निरपेक्षिणः॥१॥&lt;/p&gt;&#xA;&lt;p&gt;वीर्यारम्भो ह्यनास्वादो ध्यानेषु सुख एव च।&lt;br&gt;&#xA;निष्कल्पना च प्रज्ञायामाश्चर्यं धीमतां ग[म]तं॥२॥&lt;/p&gt;&#xA;&lt;p&gt;तथागतकुले जन्मलाभो व्याकरणस्य च।&lt;br&gt;&#xA;अभिषेकस्य च प्राप्तिर्बोधेश्चाश्चर्यमिष्यते॥३॥&lt;/p&gt;&#xA;&lt;p&gt;अत्र द्वाभ्यां श्लोकाभ्यां प्रतिपत्त्याश्चर्यमुक्तं षट्‍पारमिता आरभ्य। दानेन हि स्वदेहपरित्याग आश्चर्यं शीलसंवरनिमित्तमुदारसंपत्तित्यागः। शेषं गतार्थं। तृतीयेन श्लोकेन फलाश्चर्यमुक्तं चत्वारि बोधिसत्त्वफलान्यारभ्य प्रथमायामष्टम्यां दशम्यां त्रीणि शैक्षाणि फलानि। बुद्धभूमौ चतुर्थमशैक्षमत्र फलं।&lt;br&gt;&#xA;अनाश्चर्यविभागे श्लोकः।&lt;br&gt;&#xA;वैराग्यं करुणां चैत्य भावनां परमामपि।&lt;br&gt;&#xA;तथैव समचित्तत्वं नाश्चर्यं तासु युक्तता॥४॥&lt;/p&gt;&#xA;&lt;p&gt;तास्विति पारमितासु। वैराग्यमागम्य दाने प्रयोगो नाश्चर्यं। करुणामागम्य शीले क्षान्तौ च। परमां भावनामागम्याष्टम्यां भूमौ निरभिसंस्कारनिर्विकल्पो वीर्यादिप्रयोगो नाश्चर्यम्। आत्मपरसमचित्ततामागम्य सर्वास्वेव पारमितासु प्रयोगो नाश्चर्यमात्मार्थ इव परार्थे खेदाभावात्।&lt;br&gt;&#xA;समचित्ततायां त्रयः श्लोकाः।&lt;br&gt;&#xA;न तथात्मनि दारेषु सुतमित्रेषु बन्धुषु।&lt;br&gt;&#xA;सत्त्वानां प्रगतः स्नेहो यथा सत्त्वेषु धीमतां॥५॥&lt;/p&gt;</description>
    </item>
    <item>
      <title>20 विंशतितम‍एकविंशतितमश्चाधिकारः</title>
      <link>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/20_viMshatitamaekaviMshatitamashchAdhikAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogAchAra/mahAyAnasUtrAlaMkAraH/20_viMshatitamaekaviMshatitamashchAdhikAraH/</guid>
      <description>&lt;p&gt;विंशतितम‍एकविंशतितमश्चाधिकारः&#xA;लिङ्गविभागे द्वौ श्लोकौ।&lt;br&gt;&#xA;अनुकम्पा प्रियाख्यानं धीरता मुक्तहस्तता।&lt;br&gt;&#xA;गम्भीरसंधिनिर्मोक्षो लिङ्गान्येतानि धीमतां॥१॥&lt;/p&gt;&#xA;&lt;p&gt;परिग्रहे ऽधिमुक्त्याप्तावखेदे द्वयसंग्रहे।&lt;br&gt;&#xA;आशयाच्च प्रयोगाच्च विज्ञेयं लिङ्गपञ्चकं॥२॥&lt;/p&gt;&#xA;&lt;p&gt;तत्रप्रथमेन श्लोकेन पञ्च बोधिसत्त्वलिङ्गानि दर्शयति। द्वितीयेन तेषां कर्म समास संग्रहं च। तत्रानुकम्पा बोधिचित्तेन सत्त्वपरिग्रहार्थं प्रियाख्यानं सत्त्वानां बुद्धशासनाधिमुक्तिलाभार्थं धीरता दुष्करचर्यादिभिरखेदार्थं मुक्तहस्तता गम्भीरसंधिनिर्मोक्षणं च द्वयेन संग्रहार्थमामिषेण धर्मेण च यथाक्रमम्। एषां पञ्चानां लिङ्गानाम् अनुकम्पा आशयतो वेदितव्या। शेषाणि प्रयोगतः।&lt;br&gt;&#xA;गृहिप्रव्रजितपक्षविभागे त्रयः श्लोकाः।&lt;br&gt;&#xA;बोधिसत्त्वा हि सततं भवन्तश्चक्रवर्तिनः।&lt;br&gt;&#xA;प्रकुर्वन्ति हि सत्त्वार्थं गृहिणः सर्वजन्मसु॥३॥&lt;/p&gt;&#xA;&lt;p&gt;आदानलब्धा प्रव्रज्या धर्मतोपगता परा।&lt;br&gt;&#xA;निदर्शिका च प्रव्रज्या धीमतां सर्वभूमिषु॥४॥&lt;/p&gt;</description>
    </item>
  </channel>
</rss>
