<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;अभिधर्मदीपटीका विभासाप्रभावृत्ति on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/</link>
    <description>Recent content in &#43;अभिधर्मदीपटीका विभासाप्रभावृत्ति on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/index.xml" rel="self" type="application/rss+xml" />
    <item>
      <title>01 प्रथमोऽध्यायः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/01_prathamo-dhyAyaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/01_prathamo-dhyAyaH/</guid>
      <description>&lt;p&gt;अभिधर्मदीपः&#xA;विभाषाप्रभावृत्तिसहितः।&lt;br&gt;&#xA;प्रथमोऽध्यायः।&lt;br&gt;&#xA;प्रथमः पादः।&lt;br&gt;&#xA;ॐ स्वस्ति। नमः सर्वज्ञाय।&lt;br&gt;&#xA;[1] यो दुःखहेतुव्युपशान्तिमार्गं प्रदर्शयामास नरामरेभ्यः।&lt;br&gt;&#xA;अत्र षष्ठीसमासपरिग्रहे सति मार्गसत्यं प्रधानम्। तथा चोक्तम्-“मार्गविदो(द)हं मार्गस्य&amp;hellip;&amp;hellip;&amp;hellip;..” [इति] विस्तरः। तदुक्तं भवति-यो देवमनुष्येभ्यो मार्गं प्रदर्शितवानिति।&lt;br&gt;&#xA;समाहारलक्षणद्वन्द्वपरिकल्पे [तु चतु]र्णामप्यार्यसत्यानां प्राधान्यम्। तथा चोक्तम्-“इदं दुःखसत्यमिति भिक्षवः पूर्वमननुश्रुतेषु धर्मेषु धर्मचक्षुरुदपादि” इति विस्तरः। तदुक्तं भवति-यो देवमनुष्येभ्यश्‍चत्वार्यार्यसत्यानि प्रदर्शितवानिति।&lt;br&gt;&#xA;तत्र दुःखसत्यमेकविधमभिनिर्वृत्तिस्वाभाव्यात्। तथा चोक्तम्-“दुःखा हि भिक्षवो भवाभिनिर्वृत्तिः” इति। जात्याद्यष्टप्रकारं वा फलभूता वा पञ्चोपादानस्कन्धाः। अथवा पौर्वान्तिकं पञ्चाङ्गमपरान्तिकं [द्व्यङ्गं] तदुभयमभिसमस्य सप्ताङ्गम्।&lt;br&gt;&#xA;समुदयसत्यमेकविधं तृष्णानिर्देशात्। द्विविधं कर्मक्लेशात्मकत्वात्। पञ्चाङ्गानि वा पौर्वान्तिकापरान्तिकाङ्गसंग्रहात्, हेतुभूता वा पञ्चोपादानस्कन्धाः।&lt;br&gt;&#xA;निरोधसत्यमेकप्रकारमप्रतिसन्धिजन्मनिरोधात्। सत्यद्वयप्रहान(ण) भेदाद् द्विविधम्, सोपधिनिरुपधिशेषधातुभेदाद्वा। तृ(त्रि)प्रकारं वा प्रहान(ण) विरागनिरोधधातुभेदात्। चतुष्प्रकारं वा चतुष्फलभेदात्।&lt;br&gt;&#xA;मार्गसत्यमेकप्रकारं सम्यग्दृष्टिनिर्देशात्। द्विप्रकारं वा सास्रवानास्रभेदात्, दर्शण(न) भावनाभेदाद्वा। त्रिप्रकारं शीलसमाधिप्रज्ञास्कन्धभेदात् चतुष्प्रकारं वा प्रयोगामार्गादिभेदात्। प्रतिपद्भेदाद्वा। अष्टप्रकारं सम्यग्दृष्ट्याद्यङ्गभावात्।&lt;br&gt;&#xA;इत्येतानि चत्वार्यार्यसत्यानि परिज्ञेयप्रहातव्यसाक्षात्कर्तव्यभावयितव्यानीति भगवान् प्रदर्शयामास नरामरेभ्यस्तेषां सत्यदर्शण (न) भव्यत्वात्तदर्थमुद्‍भूतत्वा[त्]। अतस्तानेव मार्गप्रदर्शण (न)कर्मणाभिप्रेता [न्]। अतस्तेषु संप्रघा(दा)नाभिधायिनी चतुर्थी।&lt;br&gt;&#xA;तं सत्पथज्ञं प्रणिपत्य बुद्धं शास्त्रं करिष्याम्यभिधर्मदीपम्॥&lt;/p&gt;</description>
    </item>
    <item>
      <title>02 द्वितीयोऽध्यायः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/02_dvitIyo-dhyAyaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/02_dvitIyo-dhyAyaH/</guid>
      <description>&lt;p&gt;द्वितीयोऽध्यायः।&lt;br&gt;&#xA;प्रथमः पादः।&lt;br&gt;&#xA;[72] द्वाविंशतिप्रकारस्य कृत्स्नस्येन्द्रियपर्वणः।&lt;br&gt;&#xA;संक्षेपेणाभिधास्यन्ते धर्मा णि(नि)र्वचनादयः॥&lt;/p&gt;&#xA;&lt;p&gt;चक्षुरादीन्याज्ञातवतदि(आज्ञातावी)न्द्रियपर्यन्तानि खल्विन्द्रियानि(णि) एतावानिन्द्रियग्रामो न भूयान्नाल्पीयान्।&lt;br&gt;&#xA;उक्तं हि भगवता-“द्वाविंशतिरिन्द्रियानि(णि) कतमानि द्वाविंशतिः ? चक्षुरिन्द्रियं श्रोत्रेन्द्रियं [यावदाज्ञातावी]न्द्रियम्” इति।&lt;br&gt;&#xA;तस्येन्द्रियराशेर्निर्वचनानुक्रमधातुभूम्यादिप्रकारभेदाः संक्षेपेणाभिधायिष्यन्त इति॥&lt;/p&gt;&#xA;&lt;p&gt;किं पुण (न)र्द्रव्यतो द्वाविंशतिरिन्द्रियाण्यथ नामतः ? तदिदमाख्यायते-&#xA;[73] नाम्ना द्वाविंशतिस्तानि द्रव्यतो दश सप्त च।&lt;br&gt;&#xA;यस्मान्नान्यद्द्वयं कार्या(या)त्सुखादिनवकत्रयम्॥&lt;/p&gt;&#xA;&lt;p&gt;कायेन्द्रियप्रदेश एव हि कश्‍चित्स्त्रीपुरुषेन्द्रियाख्यं लभते, विशिष्टक्लिष्टविज्ञानसंन्निश्रयभूतत्वात्। श्रद्धादीनां च नवानां समुदायेषु त्रिष्वनाज्ञातमाज्ञास्यामीन्द्रियादित्रयाख्याः॥&lt;/p&gt;&#xA;&lt;p&gt;अन्ये पुणः(नः) पश्यन्ति-&#xA;[74] नामसल्लक्षणाभावात्तन्नाम्नः सार्थकत्वतः।&lt;br&gt;&#xA;त्रयानां(णां) वर्गवृत्तित्वेऽप्यर्थमभ्येष्यते परैः॥&lt;/p&gt;&#xA;&lt;p&gt;यत्खलु संवृतिसत्यस्य लक्षणं तत्तेषां नास्ति क्रियापौरुष्यद्वारेण तच्छब्दप्रवृत्तेः, लौकिकाग्रधर्मवत्। सार्थकत्वात्तन्नाम्नोऽर्थवत्तत्खल्वेतन्नाम्नेति॥&lt;/p&gt;</description>
    </item>
    <item>
      <title>03 तृतीयोऽध्यायः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/03_tRtIyo-dhyAyaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/03_tRtIyo-dhyAyaH/</guid>
      <description>&lt;p&gt;तृतीयोऽध्यायः।&lt;br&gt;&#xA;चतुर्थपादः।&lt;br&gt;&#xA;&amp;hellip;&amp;hellip;&amp;hellip;&amp;hellip;&amp;hellip;.। द्वितीयं द्वितीयस्याः। तृतीयं तृतीयस्याः। वायुसंवर्तण्या(न्या)श्‍चतुर्थध्यानं शीर्षमिति।&lt;br&gt;&#xA;अत्राह-चतुर्थध्याने संवर्तनी कस्मान्न भवति ? तदुच्यते-&#xA;[150] सत्त्वाख्योपद्रवाभावान्न चतुर्थेऽस्ति सूत्रतः।&lt;br&gt;&#xA;विमानस्य सम(स)त्वस्य प्रध्वंसान्नित्यता कुतः॥&lt;/p&gt;&#xA;&lt;p&gt;चतुर्थे खलु ध्याने बाह्याध्यात्मिका अपक्षाला न विद्य[न्ते तस्मान्न संवर्तनो] उत्पाद्यते। प्रथमे हि ध्याने वितर्कविचार वग्निकल्पावपक्षालभूतौ विद्येते। द्वितीये प्रीतिरप्कल्पा चेतोपहारिणी। तृतीये ध्याने आश्वासप्रश्वासा वाय्वात्मकाः। इत्यतो यस्यां ध्यानसमापत्तौ यथाभूतोऽपक्षालस्तथाभूतेन बाह्येन विनाशः। चतुर्थे तु [बाह्योऽपक्षालो न प्रवर्तत इति] नास्ति संवर्तनी। नित्यं तर्हि चतुर्थध्यानं प्राप्यम्। कस्मात् ? ‘विमानस्य सम(स)त्वस्य’ कर्मक्षयेन‘प्रध्वंसात्’ इति॥&lt;/p&gt;</description>
    </item>
    <item>
      <title>04 चतुर्थोऽध्यायः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/04_chaturtho-dhyAyaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/04_chaturtho-dhyAyaH/</guid>
      <description>&lt;p&gt;चतुर्थोऽध्यायः।&lt;br&gt;&#xA;प्रथमः पादः।&lt;br&gt;&#xA;अथ यदुक्तं [“सत्त्वकर्मद्विधाख्येन पूरितं वायुमण्डलम्”] इत्येतदुच्यताम्। कानि तानि कियन्ति वा कर्माणीत्यतः कर्माणि प्रस्तूयन्ते।&lt;br&gt;&#xA;[154] सत्त्वोपपत्तिहेतूनां [विपत्संप]द्विधायिणा(ना)म्।&lt;br&gt;&#xA;लोकवचित्र्यकर्तॄणां कर्म हेतुरितीष्यते॥&lt;/p&gt;&#xA;&lt;p&gt;]&#xA;[दृश्यते] खलु सत्त्वानां हीनमध्योप्कृष्टजातिपरिग्रहायामाश्रयभोगादिसम्पद्विपत्तिश्च। यच्च द्विविधस्य लोकस्य विचित्रता तत्र कर्माणि हेतुः। अतस्तेषां तत्त्वानि वक्ष्यामि। यदप्युक्तं कानि कियन्ति वेति तदुपव्याख्यायते॥&lt;/p&gt;&#xA;&lt;p&gt;सूत्रे द्वे कर्म[णी] निदि[श्योक्तम्-“द्वे कर्मणी चेतना कर्म चेतयित्वा] च” इति। तानि पुनस्त्रीण्युक्तानि। कथम् ?&#xA;[155] कायिकं वाङ्मयं चैव चेतनाख्यं च मानसम्।&lt;br&gt;&#xA;कर्माण्येतानि लोकस्य कारणं नेश्‍वरादयः।&lt;br&gt;&#xA;एतानि खलु त्रीणि कर्माणि शुभाशुभानि द्विविधस्यापि सत्त्वभाजनलोकस्य हिताहितनिमित्तान्युत्पत्तौ च सम्पत्तौ च वैचित्र्यस्य च कारणम्। नेश्‍वरकालपुरुषप्रधानादयः॥&lt;/p&gt;</description>
    </item>
    <item>
      <title>05 पञ्चमोऽध्यायः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/05_panchamo-dhyAyaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/05_panchamo-dhyAyaH/</guid>
      <description>&lt;p&gt;पञ्चमोऽध्यायः।&lt;br&gt;&#xA;प्रथमः पादः&#xA;उक्तानि कर्मानि(ण)। अथ यदयं लोकः पञ्चगति चक्रावर्तपरिवर्तनिमित्तानि कर्माण्याचिनोति, कार्याणि चोत्सृज्याकार्यकर्मकारी भवति, दक्षिणं च मार्गं हित्वा वामं वर्त्माश्रयति, परमप्रशान्तं च परं ब्रह्मापास्यानेकदुःखोपद्रवनीडभूते संसारे जन्म प्रतिपद्यते तत्र को हेतुरित्यभिधीयते-&#xA;[259] अकार्यप्रवणो लोको दुःखभागी च यद्वशात्।&lt;br&gt;&#xA;रागादीन् भवसंबन्धान्क्लेशान्वक्ष्यामि तानहम्॥&lt;/p&gt;&#xA;&lt;p&gt;ते पुनः क्लेशाः&#xA;[260] स्वशक्तिजक्रियोद्‍भूतैर्विशेषैस्ते तु नामभिः।&lt;br&gt;&#xA;आत्तसामान्यसंज्ञाकाश्‍चोद्यन्तेऽनुशयादिभि[:]॥&lt;/p&gt;&#xA;&lt;p&gt;तत्र तावत्सामान्यसंज्ञा स्वक्रियानिर्जाताः क्लिश्‍नन्तीति क्लेशाः अनुशेरत इत्यनुशयाः। आभवाग्रमुपादाय यावदवीचिं स्त्रवन्ति स्रावयन्ति च चित्तसन्ततिमित्यास्रवाः। आस्रवानिति पञ्चलक्षणो(णान)त्र संयोजन्तीति संयोजनानि। ग्रन्थयन्तीति ग्रन्थाः। योजयन्तीति योगाः। अपहरन्तीत्योघाः। उपाददत इत्युपादानान्येषां सामान्यनाम क्लेश इति॥&lt;/p&gt;</description>
    </item>
    <item>
      <title>06 षष्ठोऽध्यायः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/06_ShaShTho-dhyAyaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/06_ShaShTho-dhyAyaH/</guid>
      <description>&lt;p&gt;षष्ठोऽध्यायः&#xA;प्रथमः पादः&amp;hellip;..&#xA;&amp;hellip;&amp;hellip;&amp;hellip;&amp;hellip;..र्वौदारिकम्। अतस्तुत्पूर्वम्। ततो वेदनास्मृत्युपस्थानं द्वाभ्यां स्थूलतरं वेदनास्कन्धवत्। ततः चित्तस्मृत्युपस्थानं रूपादिप्रतिविज्ञप्तिस्वाभाव्यात्सुलक्षम्। धर्मास्तु संज्ञाचेतनाद्या संप्रयुक्ताः, प्राप्त्यादयः विप्रयुक्ताः, संस्कृताश्च परमसूक्ष्मास्तस्मादन्ते धर्मस्मृत्युपस्थानम्। अत एवोत्पत्तिक्रमोपि तथैव।&lt;br&gt;&#xA;प्रायेण हि सत्त्वाः रूपाद्युपभोगरतत्वात् मोक्षविमुखा भवन्ति वेदनाभिनन्दित्वात्, सा चाभिनन्दना चित्तस्यादान्तत्वात्। तच्चादान्तत्वं रागादिभिः। श्रद्धादिभिश्च दान्तत्वं भवति।&lt;br&gt;&#xA;चतुष्ट्‍वमपि चतुर्विपर्यासप्रतिपक्षत्वात्। अशुचौ शुचिसंज्ञाविपर्यासप्रतिपक्षो हि कायपरीक्षा। दुःखे सुखसंज्ञाविपर्यासप्रतिपक्षो वेदनापरीक्षा। अनित्ये नित्यसंज्ञाविपर्यासप्रतिपक्षश्चित्तपरीक्षा, चित्तस्य लघुपरिवर्तित्वात्। अनात्मन्यात्मसंज्ञाविपर्यासप्रतिपक्षो धर्मपरीक्षा। धर्मस्मृत्युपस्थानस्य वैचित्र्यादेकात्मसंज्ञाविपर्यासो निवर्तते। ‘आदि’शब्दाच्चतुराहारपञ्चस्कन्धप्रतिपक्षत्वाद्यथायोगम्॥&lt;/p&gt;&#xA;&lt;p&gt;स तदानीं योगाचारः&#xA;[384] समस्तालम्बिनान्त्येन तान्वेत्य(त्त्य)ध्रुवतादिभिः।&lt;br&gt;&#xA;सम्भिन्नालम्बनं हि धर्मस्मृत्युपस्थानं त्रिचतुष्पञ्चस्कन्धालम्बनत्वात्। पञ्चस्कन्धालम्बनमेव तु सामान्यालम्बनमिति निर्दिश्यते। तेन तु चत्वार्यपि स्मृत्युपस्थानान्यभिसमस्यानित्यतो दुःखतः शून्यतोऽनात्मतश्‍चेति चतुर्भिराकारैः प्रत्यवेक्षते। ततः पुनर्योगी कायं परमाणुसंघातक्षणसन्ताना(न)भेदेन प्रभिद्य परमाणुशः क्षणशश्च निरीक्षते। कललादीनां वा बीजाद्यशुध्य(च्य)ङ्गाणि(नि) पृथङ्‍मिश्रीभूतानि च योगी रूपानि(णि) निमित्तेषु पश्यति। तदूर्ध्वं तस्यानित्यत्वादिभिः सामान्यलक्षणेन यथायोगं सर्वधर्मकजातीयत्वाधिमोक्षे सत्यहंकारममकारविष्कम्भनप्रहानं(णं) भवति। तन्प्रहाणाद्रागादयोपि दोषाः श्रुतचिन्तामयाभ्यां ज्ञानाभ्यां विष्कम्भ्यते(न्ते)।&lt;br&gt;&#xA;कतमेन पुनरत्र स्मृत्युपस्थानेन क्लेशात्यन्तक्षयो भवति ? ब्रूमः।&lt;br&gt;&#xA;क्लेशात्यन्तक्षयोऽन्त्येन संभिन्नालम्बनेन वा॥&lt;/p&gt;</description>
    </item>
    <item>
      <title>07 सप्तमोऽध्यायः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/07_saptamo-dhyAyaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/07_saptamo-dhyAyaH/</guid>
      <description>&lt;p&gt;सप्तमोऽध्यायः&#xA;प्रथमः पादः।&lt;br&gt;&#xA;अत्राह। भगवतोक्तस्त्रिस्कन्धोऽयं मार्गः। तत्र शीलस्कन्धः कर्माध्याये विस्तरेण व्याख्यातः। समाधिस्कन्धोऽष्टमेऽव्याये व्याख्यायिष्यते। प्रज्ञास्कन्ध इदानीं व्याख्यातव्यः। सोऽयमारभ्य-&#xA;[476] लोकोऽयं तत्त्वसंमुग्धो ज्ञेयतत्त्वे प्रमुह्यति।&lt;br&gt;&#xA;तानि ज्ञानानि वक्ष्यामि स्वरूपादिप्रपञ्चतः॥&lt;/p&gt;&#xA;&lt;p&gt;कानि पुनस्तानि कियन्ति वेति ? तदुच्यते-&#xA;[477] जातिद्रव्ये निराकृत्य प्रतिपक्षाद्यपेक्षया।&lt;br&gt;&#xA;तद्भेदो दशधा प्रोक्तो धर्मज्ञानादिनामभिः॥&lt;/p&gt;&#xA;&lt;p&gt;जात्याश्रयणे खल्वेकत्रप्रसङ्गो द्रव्याश्रयणे ह्यानन्त्यं तच्चाशक्यं वक्तुम्। तस्मादुभयमेतदुपेक्ष्य ययापेक्ष्यया दश भवन्ति यच्च तेषां स्वलक्षणं सामान्यलक्षणं च तत्सर्वं विस्तरेण वक्ष्यामः॥&lt;/p&gt;&#xA;&lt;p&gt;तत्र तावत्-&#xA;[478] धर्मान्वयविशेष्ये द्वे दुःखाद्यैश्च चतुष्टयम्।&lt;br&gt;&#xA;द्वे संवृत्यन्यचित्ताभ्यां क्षयेणाजन्मना द्वयम्॥&lt;/p&gt;&#xA;&lt;p&gt;धर्मान्वयज्ञाने खलु धर्मान्वयाभ्यामेव विशेष्य(ष्ये)ते। दुःखादीनि तु चत्वारि स्वविषयैरेव चतुर्भिरार्यसत्यैः विशेष्यन्ते। संवृत्या परचित्तेन च संवृतिपरचित्तज्ञाने विशेष्येते। क्षयेणापुनरुत्पत्त्या च क्षयानुत्पादज्ञानद्वयं विशिष्यते।&lt;br&gt;&#xA;अथवा&#xA;[479] प्रतिपक्ष[प्र]योगाभ्यां स्वभावाकारगोचरैः।&lt;br&gt;&#xA;तद्‍व्यवस्था निबोद्धव्या कृत्येनोपचयेण(न) वा॥&lt;/p&gt;</description>
    </item>
    <item>
      <title>08 अष्टमोऽध्यायः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/08_aShTamo-dhyAyaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmadIpaTIkA_vibhAsAprabhAvRtti/08_aShTamo-dhyAyaH/</guid>
      <description>&lt;p&gt;अष्टमोऽध्यायः।&lt;br&gt;&#xA;प्रथमः पादः।&lt;br&gt;&#xA;व्याख्याता हि विस्तरशो विदर्शना। शमथ इदानीं वक्तव्यः। स खल्वेष शमथश्चतुर्थध्या[ना]रूप्यसंगृहीतः। तत्र तु&#xA;[534] साङ्गा चित्तस्थितिर्ध्यानं तच्चतुर्धाऽङ्गभेदतः।&lt;br&gt;&#xA;शमथः खलु साङ्गा कुशला चित्तैकाग्रता ध्यानमित्युच्यते। यस्य खलु धर्मस्याङ्गपरिगृहीततो(स्यो ?) द्रेका[त्] चित्तचैत्तान्यालम्बनान्तरं न प्रतिपद्यन्ते स धर्मश्‍चैतसिकः समाधिरित्याख्यायते। तदङ्गभेदेन चतुर्विधमिति वक्ष्यामः। तस्यां पुनश्चित्तस्थितौ&#xA;ध्यानोक्तिराञ्जसी तत्र भाक्ती तत्सहभूष्वपि॥&lt;/p&gt;&#xA;&lt;p&gt;समाधिस्वभावं खलु परमार्थेण(न) ध्यानम्। सपरिवारं तु गृह्यमानं(णं) पञ्चस्कन्धस्बभावम्। भक्तिकल्पनया [तत्सहभूष्वपि] धर्मेषु ताच्छब्द्यम्॥&lt;/p&gt;&#xA;&lt;p&gt;[535] संक्षेपादियमाख्याता ध्यानजातिश्चतुर्विधा।&lt;br&gt;&#xA;प्रथमं ध्यानं द्वितीयं तृतीयं चतुर्थमिति।&lt;br&gt;&#xA;द्रव्यभेदानहं तस्याः प्रवक्ष्यामि यथागमम्॥&lt;/p&gt;&#xA;&lt;p&gt;द्रव्यभेदस्तु ध्यानजातेश्चतुर्विधायाः समापत्तिजातेश्च तावत्या एव समासेन वक्ष्यामि॥&lt;/p&gt;</description>
    </item>
  </channel>
</rss>
