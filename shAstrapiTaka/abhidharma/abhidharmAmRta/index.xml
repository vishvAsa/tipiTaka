<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;अभिधर्मामृत on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/shAstrapiTaka/abhidharma/abhidharmAmRta/</link>
    <description>Recent content in &#43;अभिधर्मामृत on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/shAstrapiTaka/abhidharma/abhidharmAmRta/index.xml" rel="self" type="application/rss+xml" />
    <item>
      <title>01 प्रथमो बिन्दुः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmAmRta/01_prathamo_binduH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmAmRta/01_prathamo_binduH/</guid>
      <description>&lt;p&gt;भदन्तघोषकप्रणीतम्&#xA;अभिधर्मामृतशास्त्रम्&#xA;प्रथमो बिन्दुः&#xA;दानं शीलं च&#xA;१। कतमद् दानं। स्वस्वामिकानां धनवस्तूनां वितरणं दानं। तत् त्रिविधहेतो र्भवति। आत्महेतोः परहेतोः परात्महेतोश्च। चैत्यमंदिराणां बुद्धप्रत्येकबुद्धार्हतां चोपस्थानमात्महेतोः। सत्त्वेभ्यो दानं परहेतोः। जनेभ्यो दानं परात्महेतोः॥&lt;/p&gt;&#xA;&lt;p&gt;२। चित्तक्षेत्रवस्तुकुशलैः कुशलफलप्राप्तिः। कतमच्चित्तकुशलं। परिशुद्धा श्रद्धा पूजा च॥&lt;/p&gt;&#xA;&lt;p&gt;कतमत् क्षेत्रकुशलं। महापुण्याः दुःखिताः महापुण्याश्च दुःखिताश्च। के महापुण्याः। बुद्धा बोधिसत्त्वाः प्रत्येकबुद्धा अर्हन्तोऽनागामिनः सकृदागामिनः स्रोत आपन्नाश्च। के दुःखिताः। तिर्यंचो वृद्धा रोगिणो बधिरा अन्धा मूकास्तथाविधा अन्ये च दुःखिताः। के महापुण्याश्च दुःखिताश्च। बुद्धा बोधिसत्त्वाः प्रत्येकबुद्धा अर्हन्तोऽनागामिनः सकृदागामिनः स्रोत आपन्नाश्च (यदा)वृद्धा रोगिणो बधिरा अन्धा मूका दुःखिताः। महापुण्यक्षेत्रे गौरवचित्तेन महाफलप्राप्तिः। दुःखितक्षेत्रे करुणाचित्तेन महाफलप्राप्तिः। महापुण्ये दुःखिते च क्षेत्रे गौरवकरुणाचित्तेन महाफलप्राप्तिः। इति कुशलं पुण्यक्षेत्रं। कतमद् वस्तुकुशलं। अप्राणातिपातेनादत्तादानेन बलापहारविरत्याऽबन्धनेनाताडनेनावंचनेनासंभिन्नप्रलापेन (अर्जिततया)परिशुद्धं यथाकालं (यत्किंचिद्)अल्पं बहु दीयमानं वस्तुकुशलं॥&lt;/p&gt;</description>
    </item>
    <item>
      <title>02 द्वितीयो बिन्दुः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmAmRta/02_dvitIyo_binduH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmAmRta/02_dvitIyo_binduH/</guid>
      <description>&lt;p&gt;द्वितीयो बिन्दुः&#xA;लोकधातवो गतयश्च&#xA;१। त्रयो धातवः। कामधातुः रूपधातुः अरूपधातुः॥&lt;/p&gt;&#xA;&lt;p&gt;त्रिषु धातुषु सन्ति पंचविधा गतयः। नरकगतिः तिर्यग्गतिः प्रेतगतिः मनुष्यगतिः देवगतिः॥&lt;/p&gt;&#xA;&lt;p&gt;अन्तराभवगतिश्चापि॥&lt;/p&gt;&#xA;&lt;p&gt;२। कतमे नरकाः। महानरका अष्टविधाः। प्रथमः संजीवः। द्वितीयः कालसूत्रं। तृतीयः संघातः। चतुर्थो रौरवः। पंचमो महारौरवः। षष्ठस्तपनः। सप्तमः प्रतापनः। अष्टमोऽवीचिः॥&lt;/p&gt;&#xA;&lt;p&gt;प्रतिमहानरकं भवंति षोडशभूमयः। ते ह्युपनरकाः॥&lt;/p&gt;&#xA;&lt;p&gt;कतमे तिर्यंचः। अपदाः द्विपदाः चतुष्पदाः बहुपदाः जलचराः स्थलचराः खेचराः॥&lt;/p&gt;&#xA;&lt;p&gt;कतमा प्रेतगतिः। विविधकाया॥&lt;/p&gt;&#xA;&lt;p&gt;कामधातावकुशलगतिस्त्रिधा। घोरा मध्यमा अधमा। घोरविपाका नरकाः मध्यमविपाकास्तिर्यंचः अधमविपाकाः प्रेताः॥&lt;/p&gt;&#xA;&lt;p&gt;३। कतमा मनुष्यगतिः। चतुर्विधा मनुष्याः। पूर्वविदेहमनुष्याः। अपरगोदानीयमनुष्याः। जंबूद्वीपमनुष्याः। उत्तरकुरुमनुष्याः। इति कामधातौ चतुर्विधा कुशलकर्मविपाकोपपत्तिः॥&lt;/p&gt;</description>
    </item>
    <item>
      <title>03 तृतीयो बिन्दुः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmAmRta/03_tRtIyo_binduH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmAmRta/03_tRtIyo_binduH/</guid>
      <description>&lt;p&gt;तृतीयो बिन्दुः&#xA;स्थित्याहारभवाः&#xA;१। चतस्रो विज्ञानस्थितयः। कतमाश्चतस्रः। रूप (विज्ञानस्थितिः)वेदना (विज्ञानस्थितिः)संज्ञा (विज्ञानस्थितिः)संस्कार(विज्ञानस्थितिश्च)। कामधातौ रूपधातौ च भूयो रूपालम्बना विज्ञानस्थितिः। आकाशानन्त्यायतने विज्ञानानन्त्यायतने च भूयो वेदनालम्बना विज्ञानस्थितिः। आकिंचन्यायतने भूयः संज्ञालम्बना विज्ञानस्थितिः। नैव संज्ञानासंज्ञायतने भूयः संस्कारालम्बना विज्ञानस्थितिः॥&lt;/p&gt;&#xA;&lt;p&gt;२। सत्त्वस्थितिवृद्धिहेतव आहाराश्चतुर्विधाः। आहाराश्चत्वारः कतमे। कवलीकार आहारः प्रथमः। स्पर्शाहारो द्वितीयः। मनःसंचेतनिकाहारस्तृतीयः। विज्ञानाहारश्चतुर्थः॥&lt;/p&gt;&#xA;&lt;p&gt;३। कवलीकाराहारस्य त्रिषु गंधरसस्पर्शायतनेषु संग्रहः। कस्माद्रूपायतने न संग्रहः। यस्माच्चक्षुर्दर्शनाहारेण सत्त्वनिकायस्य महाभूतानां नोपचयस्तस्मात्॥&lt;/p&gt;&#xA;&lt;p&gt;४। कवलीकाराहारो द्विविधः। खरो मृदुश्च। कतमः खरः। सर्वो हि भक्तापूपादिः। कतमो मृदुः। पेयं सुरभिकायानुविलेपनादि॥&lt;/p&gt;</description>
    </item>
    <item>
      <title>04 चतुर्था बिन्दुः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmAmRta/04_chaturthA_binduH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmAmRta/04_chaturthA_binduH/</guid>
      <description>&lt;p&gt;चतुर्था बिन्दुः&#xA;कर्म&#xA;१। संक्लिष्टे चित्ते क्लेशानालम्ब्य भवति संक्लिष्टकर्मोत्पादः। संक्लिष्ट कर्मणि सत्यनुभूयते संक्लिष्टो विपाकः॥&lt;/p&gt;&#xA;&lt;p&gt;कतमत् संक्लिष्टं कर्म। भवति (संक्लिष्टकर्मणां)त्रिकैर्विभागः॥&lt;/p&gt;&#xA;&lt;p&gt;(तथाहि)। कायकर्म। वाक्कर्म। मनः कर्म॥&lt;/p&gt;&#xA;&lt;p&gt;कुशलकर्म। अकुशलकर्म। अव्याकृतकर्म॥&lt;/p&gt;&#xA;&lt;p&gt;शैक्षकर्म। अशैक्षकर्म। नशैक्षनाशैक्षकर्म॥&lt;/p&gt;&#xA;&lt;p&gt;सत्यदर्शनहेयकर्म॥&lt;/p&gt;&#xA;&lt;p&gt;भावनाहेयकर्म। अहेयकर्म॥&lt;/p&gt;&#xA;&lt;p&gt;२। (विपाकः कतमः)। ऐहिकविपाकः (=दृष्टधर्मविपाकः)। जातिविपाकः(=उपपद्यवेदनीयविपाकः)। सांपरायिकविपाकः(=अपरपर्यायवेदनीयविपाकः )। सुखविपाकः। दुःखविपाकः। असुखादुःखविपाकः। कृष्णविपाकः। शुक्लविपाकः। संक्लिष्ट(=कृष्णशुक्ल)विपाकः॥&lt;/p&gt;&#xA;&lt;p&gt;३। अकृष्णाशुक्लाविपाकं कर्मक्षयकर्म। नियतवेद्यविपाकं कर्म। अनियतवेद्यविपाकं कर्म॥&lt;/p&gt;&#xA;&lt;p&gt;४। कतमत् कायकर्म। कायचेष्टा कायव्यापारः॥&lt;/p&gt;&#xA;&lt;p&gt;कतमद् वाक्कर्म। वाक्चेष्टा वाग्व्यापारः॥&lt;/p&gt;&#xA;&lt;p&gt;कतमन्मनः कर्म। मनश्चेष्टा मनश्चेतना॥&lt;/p&gt;&#xA;&lt;p&gt;कतमत् कुशलकर्म। कुशलकायव्यापारः। कुशलवाग्व्यापारः। कुशला मानसी चेतना॥&lt;/p&gt;</description>
    </item>
    <item>
      <title>05 पंचमो बिन्दुः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmAmRta/05_paMchamo_binduH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmAmRta/05_paMchamo_binduH/</guid>
      <description>&lt;p&gt;पंचमो बिन्दुः&#xA;स्कन्धाः धातवः आयतनानि च&#xA;१। सर्वसास्रवधर्माश्चतुर्वस्तुहेयाः। कतमेभ्यश्चतु (र्वस्तुभ्यः)। अनित्यतः। अनात्मतः। दुःखतः। अशुचितश्च॥&lt;/p&gt;&#xA;&lt;p&gt;क्लेशा ह्यास्रवाः। तत्कस्य हेतोः। सर्वोपपत्तिदेशाभिगमने चित्तस्य नैरन्तर्येण स्रवत्वेन संसारपतनहेतुत्वादुच्यन्ते आस्रवाः॥&lt;/p&gt;&#xA;&lt;p&gt;त्रिषु धातुष्वष्टोत्तरशतं क्लेशाः। अष्टानवतिबन्धनानि। दश संयोजनानि। इतीमे क्लेशाः कुतः स्थानात्प्रभवन्ति। उच्यते। सास्रवधर्मेभ्यः। अपि चोच्यन्ते उपादानस्कन्धा इति क्लेशस्थानमिति च। ततोऽत्र द्विविधाः पंचस्कन्धाः सास्रवा अनास्रवाश्च। उपादानस्कन्धाः सर्वे सास्रवाः॥&lt;/p&gt;&#xA;&lt;p&gt;२। कतमो रूपस्कन्धः। सर्वं चतुमहाभूतकृतं द्वादशायतनेषु व्यपहाय मन आयतनं सर्वाण्यन्यान्यायतनानि धर्मायतनसंगृहीतमविज्ञप्तिरूपं चेति रूपस्कन्धः॥&lt;/p&gt;&#xA;&lt;p&gt;रूपस्कन्धो द्विविधः। सनिदर्शनोऽनिदर्शनश्च। कतमः सनिदर्शनः। एकमायतनं। रूपायतनं। कतमोऽनिदर्शनः। नवायतनानि धर्मायतनसंगृहीतमविज्ञप्तिरूपं च॥&lt;/p&gt;</description>
    </item>
    <item>
      <title>06 षष्ठो बिन्दुः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmAmRta/06_ShaShTho_binduH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmAmRta/06_ShaShTho_binduH/</guid>
      <description>&lt;p&gt;षष्ठो बिन्दुः&#xA;संस्काराः&#xA;१। सर्वसंस्कृतधर्माः उत्पादवलहीना अन्यप्रत्ययबलेन सहोत्पद्यन्ते। चतुर्लक्षणा हि सर्वधर्माः। (कतमानि चत्वारि लक्षणानि)। जातिः स्थितिः जरा अनित्यता॥&lt;/p&gt;&#xA;&lt;p&gt;२। चतुर्लक्षणा श्चेदन्यलक्षणा अपि भवितव्याः। सन्ति पुनर् (अन्यानि)चत्वारि (अनु-)लक्षणानि। तेषु लक्षणेषु अन्यचतुर्लक्षणानां सहोत्पादः। (कतमानि तानि)। जातिजातिः स्थितिस्थितिः जराजरा अनित्यताऽनित्यता॥&lt;/p&gt;&#xA;&lt;p&gt;यद्येवमनवस्था (-प्रसंगः)। (न)। विपरिवर्तमानाः (संस्कृतधर्माः)स्वलक्षणा (एव)भवन्ति॥&lt;/p&gt;&#xA;&lt;p&gt;३। सर्वसंस्कारधर्मा द्विविधाः। चित्तसंप्रयुक्ता श्चित्तविप्रयुक्ताः॥&lt;/p&gt;&#xA;&lt;p&gt;कतमे चित्तसंप्रयुक्ताः। वेदना संज्ञा चेतना स्पर्शः मनस्कारः छन्दः अधिमुक्तिः श्रद्धा वीर्यं स्मृतिः समाधिः मतिः वितर्कः विचारः मिथ्यासंस्कारः(=मिथ्याकृत्यं =मिथ्याकर्म)अमिथ्या संस्कारः (=अमिथ्याकृत्यं =सम्यक्कर्म)कुशलमूलं अकुशलमूलं अव्याकृतमूलं सर्वक्लेशबन्धनसंयोजनानि सर्वप्रज्ञा - इत्येवं विविधाश्चित्तसंप्रयुक्ता धर्मा उच्यन्ते चित्तसंप्रयुक्तसंस्काराः॥&lt;/p&gt;</description>
    </item>
    <item>
      <title>07 सप्तमो बिन्दुः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmAmRta/07_saptamo_binduH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmAmRta/07_saptamo_binduH/</guid>
      <description>&lt;p&gt;सप्तमो बिन्दुः&#xA;प्रतीत्यसमुत्पादः&#xA;१। द्वादश प्रत्ययाः। अविद्या संस्काराः विज्ञानं नामरूपं षडायतनं स्पर्शः वेदना तृष्णा उपादानं भवः जातिः जरामरणं॥&lt;/p&gt;&#xA;&lt;p&gt;२। एते द्वादश प्रत्यया स्त्रिविधा भवन्ति। क्लेशः कर्म दुःखं च॥&lt;/p&gt;&#xA;&lt;p&gt;क्लेश स्त्रिविधः। अविद्या तृष्णा उपादानं च॥&lt;/p&gt;&#xA;&lt;p&gt;द्विविधं कर्म। संस्काराः भवश्च॥&lt;/p&gt;&#xA;&lt;p&gt;सप्तविधं दुःखं। विज्ञानं नामरूपं षडायतनं स्पर्शः वेदना जातिर्जरामरणं च॥&lt;/p&gt;&#xA;&lt;p&gt;द्वौ (प्रत्ययौ)अतीतसंगृहीतौ। द्वौ (प्रत्ययौ)अनागतसंगृहीतौ। अष्टौ (प्रत्ययाः)प्रत्युत्पन्नसंगृहीताः॥&lt;/p&gt;&#xA;&lt;p&gt;३। क्लेश कर्महेतुः। कर्म दुःखहेतुः। दुःखं क्लेशहेतुः। क्लेशः क्लेशहेतुः। क्लेशः कर्महेतुः। कर्म दुःखहेतुः। दुःखं दुःखहेतुः। इत्येवं क्रमेणोत्पादः॥&lt;/p&gt;</description>
    </item>
    <item>
      <title>08 अष्टमो बिन्दुः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmAmRta/08_aShTamo_binduH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmAmRta/08_aShTamo_binduH/</guid>
      <description>&lt;p&gt;अष्टमो बिन्दुः&#xA;परिशुद्धेन्द्रियाणि&#xA;१। रागद्वेषमोहैश्चित्तसंप्रयोगो नाम क्लेशः स उच्यते संयोजनं। (तत्-)परिहातुकामस्य (त्रिविधं भवति प्रहाणं)। विष्कंभण(-प्रहाणं)। (तदंग-)प्रहाणं। प्रज्ञया समुच्छेद (-प्रहाणं)च॥&lt;/p&gt;&#xA;&lt;p&gt;विष्कंभण (-प्रहाणं)कतमत्। अप्राप्तेऽनास्रवचित्ते शीलग्रहणभावनभ्यां स्थापयति रागद्वेषमोहान् चित्तं भवत्यनुपादानमिति विष्कंभण (प्रहाणं)॥&lt;/p&gt;&#xA;&lt;p&gt;(तदंग)प्रहाणं कतमत्। प्राप्य ध्यानसमाधिं परित्यजति कामदुश्चरितमकुशलधर्मांश्चेति (तदंग)प्रहाणं॥&lt;/p&gt;&#xA;&lt;p&gt;प्रज्ञया समुच्छेदप्रहाणं कतमत्। प्रबुद्धमते दुःखमालंब्य भावयतः (क्लेश)समुच्छेद इति (प्रज्ञया)समुच्छेद(प्रहाणं)। यथा विष्कंभण(काले)यथा वा (तदंग)प्रहाणकले (चित्तस्य)विशुद्धिर्नापि वा विशुद्धिः (न तथा समुच्छेदप्रहाणकाले)। अनास्रवप्रज्ञया प्रहाणं तु विशुद्धिरेव॥&lt;/p&gt;&#xA;&lt;p&gt;२। द्वाविंशतिरिन्द्रियाणि। (तत्र)बाह्यायतनानि (षोडश)। पुरुषेन्द्रियं स्त्री जीवित दुःख सुख दौर्मनस्य सौमनस्य उपेक्षा श्रद्धा स्मृति समाधि प्रज्ञा आज्ञास्यामि आज्ञा आज्ञातावीन्द्रियं। अध्यात्मिकानि षडिन्द्रियाणि यथा पूर्वमुक्तानि॥&lt;/p&gt;</description>
    </item>
    <item>
      <title>09 नवमो बिन्दुः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmAmRta/09_navamo_binduH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmAmRta/09_navamo_binduH/</guid>
      <description>&lt;p&gt;नवमो बिन्दुः&#xA;अनुशयाः&#xA;१। अष्टानवतिरनुशयाः द्विधा प्रहीयन्ते। सत्यदर्शनेन प्रहीयन्ते भावनया च प्रहीयन्ते। अष्टाविंशतिर्दुःखदर्शनेन प्रहीयन्ते। एकोनविंशतिः समुदयदर्शनेन प्रहीयन्ते। एकोनविंशतिर्निरोधदर्शनेन प्रहीयन्ते। द्वाविंशतिर्मार्गदर्शनेन प्रहीयन्ते। दश भावनया प्रहीयन्ते॥&lt;/p&gt;&#xA;&lt;p&gt;२। कामधातुप्रतिसंयुक्ताः दुःखदर्शनेन प्रहीयन्ते दश अनुशयाः। समुदयदर्शनेन प्रहीयन्ते सप्त अनुशयाः। निरोधदर्शनेन प्रहीयन्ते सप्त अनुशयाः। मार्गदशनेन प्रहीयन्ते अष्टौ अनुशयाः। भावनया प्रहीयन्ते चत्वारः अनुशयाः। इति षट्त्रिंशत्कामधातुप्रतिसंयुक्ताः॥&lt;/p&gt;&#xA;&lt;p&gt;३। प्रतिघवर्जिता अन्येऽनुशयाः रूपारूप्यधात्वोः पृथक्पृथग् हेयाः एकत्रिंशत्॥&lt;/p&gt;&#xA;&lt;p&gt;४। संक्षेपाद् वस्तुतो दशानुशयाः। सत्कायदृष्टिः अन्तग्राहदृष्टिः मिथ्यादृष्टिः दृष्टिपरामर्शः शीलव्रतपरामर्शः विचिकित्सा प्रतिघः मानः अविद्या॥&lt;/p&gt;&#xA;&lt;p&gt;५। सत्कायदृष्टिः कतमा। पंचस्कन्धेषु विकल्पयत्यात्मानमित्येवं दृष्टिरुच्यते सत्कायदृष्टिः। लोकस्यास्ति अन्तः नास्ति अन्तः - इत्येवं दृष्टिरुच्यते अन्तग्राहदृष्टिः।&lt;br&gt;&#xA;नास्ति चतुःसत्यानि हेतुप्रत्ययाः फलविपाक इत्येवं दृष्टिरुच्यते मिथ्यादृष्टिः। सास्रवधर्मेषु विकल्पयति सततमग्रताम् इत्येवं दृष्टिरुच्यते दृष्टिपरामर्शः। अशुचिहेतुप्रत्ययेषु गवेषयति परिशुद्धमार्गमित्येवं दृष्टिरुच्यते शीलव्रतपरामर्शः॥&lt;/p&gt;</description>
    </item>
    <item>
      <title>10 दशमो बिन्दुः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmAmRta/10_dashamo_binduH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmAmRta/10_dashamo_binduH/</guid>
      <description>&lt;p&gt;दशमो बिन्दुः&#xA;अनास्रवपुद्गलाः&#xA;१। ध्यानविधिषु पौर्विको भवति चित्तस्यैकायतनप्रतिसंयोगः। शीर्षे वा ललाटे वा भ्रुवोरन्तरे वा नासाग्रे वा हृदये वा चित्तमेकाश्रयनिष्ठं विधेयं। गच्छन्ती स्मृतिः प्रत्यानेया एकायतने प्रत्यवस्थाप्या। यथा वानरः ग्रीवायां बद्धास्तंभेन विनिबद्धः परितः स्तंभं चरन्नपि न लभते गन्तुं गत्वा पुनरन्ततस्तिष्ठति। इदं चित्तं तथा। गच्छदप्येवं चित्तं धर्मविनिबद्धं न पुनर्गच्छति। गत्वा पुनरन्ततस्तिष्ठति॥&lt;/p&gt;&#xA;&lt;p&gt;२। क्रमेण प्रत्यवेक्षते कायं वेदनां चित्तं धर्मान् इत्यवतरन् धर्ममनःस्थितौ सुविनीतैकाग्रचित्तस्य पारमार्थिकप्रज्ञाधिगमः। प्रत्यवेक्षते सर्वे संस्काराः सत्यलक्षणाः सोत्पादनिरोधा इत्यनित्याः। विपन्निचय इति दुःखाः। अन्तरपुद्गला इति शून्याः। अवशा इत्यनात्मनः। ततो लभते ऊष्मधर्मं चित्तोत्थापितं। यथा मथनात्काष्ठेष्वनलोत्पाद स्तथा बुद्धधर्मेषु परिशुद्धकुशलमूलश्रद्धोत्पादः॥&lt;/p&gt;</description>
    </item>
    <item>
      <title>11 एकादशो बिन्दुः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmAmRta/11_ekAdasho_binduH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmAmRta/11_ekAdasho_binduH/</guid>
      <description>&lt;p&gt;एकादशो बिन्दुः&#xA;ज्ञानम्&#xA;१। दश ज्ञानानि। धर्मज्ञानं अन्वयज्ञानं संवृतज्ञानं परिचित्तज्ञानं दुःखज्ञानं समुदयज्ञानं निरोधज्ञानं मार्गज्ञानं क्षयज्ञानं अनुत्पादज्ञानं च॥&lt;/p&gt;&#xA;&lt;p&gt;२। धर्मज्ञानं कतमत्। कामधातुप्रतिसंयुक्तसर्वसंस्कारदुःखेऽनास्रवज्ञानं। कामधातुप्रतिसंयुक्तसर्वसंस्कारसमुदयेऽनास्रवज्ञानं। कामधातुप्रतिसंयुक्तसर्वसंस्कारनिरोधेऽनास्रवज्ञानं। कामधातुप्रतिसंयुक्तसर्वसंस्काराणां मार्गहेयत्वाद् मार्गेऽनास्रवज्ञानं धर्मभूमौ चानास्रवज्ञानमित्युच्यते धर्मज्ञानं॥&lt;/p&gt;&#xA;&lt;p&gt;३। अन्वयज्ञानं कतमत्। रूपारूप्यधातुप्रतिसंयुक्तसर्वसंस्कारदुःखेऽनास्रवज्ञानं। रूपारूप्यधातुप्रतिसंयुक्तसर्वसंस्कारसमुदयेऽनास्रवज्ञानं। रूपारूप्यधातुप्रतिसंयुक्तसर्वसंस्कारनिरोधेऽनास्रवज्ञानं। रूपारूप्यधातुप्रतिसंयुक्तसर्वसंस्काराणां मार्गहेयत्वाद् मार्गे अनास्रवज्ञानं अन्वयज्ञाने अन्वयज्ञानभूमौ चानास्रवज्ञानमित्युच्यते अन्वयज्ञानं॥&lt;/p&gt;&#xA;&lt;p&gt;४। संवृतज्ञानं कतमत्। सर्वा सास्रवा प्रज्ञा कुशला वा अकुशला वा अव्याकृता वेत्युच्यते संवृतज्ञानं॥&lt;/p&gt;&#xA;&lt;p&gt;५। परचित्तज्ञानं कतमत्। ध्याने भावनाबलेनावाप्नोति कामधातौ परस्य चित्तचैतसिकधर्माणां ज्ञानमित्युच्यते परचित्तज्ञानं॥&lt;/p&gt;&#xA;&lt;p&gt;६। दुःखज्ञानं कतमत्। पंचोपादानस्कंधेषु अनित्यदुःखशून्यानात्मकं ज्ञानदर्शनमुच्यते दुःखज्ञानं॥&lt;/p&gt;</description>
    </item>
    <item>
      <title>12 द्वादशो बिन्दुः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmAmRta/12_dvAdasho_binduH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmAmRta/12_dvAdasho_binduH/</guid>
      <description>&lt;p&gt;द्वादशो बिन्दुः&#xA;ध्यानम्&#xA;१। अधिगतध्यानसमापत्त रैकाग्रचित्तस्य विविक्तं भवति चित्तं परिशुद्धा च भवति प्रज्ञा। यथा निवातस्थो दीपो भास्वरो भवति परिशुद्धश्च॥&lt;/p&gt;&#xA;&lt;p&gt;२। ध्यानानि कति। अष्टौ ध्यानानि। चत्वारि (रूप-)ध्यानानि। चत्वार्यारूप्यध्यानानि॥&lt;/p&gt;&#xA;&lt;p&gt;चत्वारि ध्यानानि (रूपधातौ)प्रथमध्यानं द्वितीयध्यानं तृतीयध्यानं चतुर्थध्यानं च। एतेषु ध्यानेषु त्रीणि ध्यानानि सास्वादसंप्रसादनानास्रवाणि॥&lt;/p&gt;&#xA;&lt;p&gt;तृष्णासंप्रयोगो नामास्वादः। कुशलसास्रवसमाधिर्नाम संप्रसादनं॥&lt;/p&gt;&#xA;&lt;p&gt;अक्लेशो नामानास्रवः॥&lt;/p&gt;&#xA;&lt;p&gt;भवाग्रे ध्यानं द्विविधं। सास्वादं ससंप्रसादनं च। न (तत्र)अनास्रवध्यानकुशलधर्मः॥&lt;/p&gt;&#xA;&lt;p&gt;३। शून्ये प्रविविक्ते प्रदेशे निषद्यायां वा स्थाने वा शयने वा गमने वा चंक्रमणे वा समाहितेन मनसा तीक्ष्णया प्रज्ञया गंभीरा श्रद्धा (जनयितव्या)। एवं भवति चित्तस्य ध्यानेऽवतारः। ध्यानसंप्रयुक्ताः श्रद्धावीर्यस्मृतिप्रज्ञासमाधयो भवन्ति। एतेभ्यः कुशलधर्मेभ्यः प्रथमध्यानाधिगमो भवति। विविच्य कामैर्विविच्याकुशलधर्मैः सविचारं सवितर्कं कामविवेकजं प्रतीसुखं प्राप्नोतीत्युच्यते प्रथमं ध्यानं॥&lt;/p&gt;</description>
    </item>
    <item>
      <title>13 त्रयोदशो बिन्दुः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmAmRta/13_trayodasho_binduH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmAmRta/13_trayodasho_binduH/</guid>
      <description>&lt;p&gt;त्रयोदशो बिन्दुः&#xA;संकीर्णसमाधयः&#xA;१। समाधिः अप्रमाणानि अभिज्ञाः कृत्स्नायतनानि अभिभ्वायतनानि विमोक्षाश्(चेति)ध्यानानि॥&lt;/p&gt;&#xA;&lt;p&gt;२। समाधिस्त्रिविधः। शून्यतासमाधिः अप्रणिहितसमाधिः अनिमित्तसमाधिः। चित्तस्यानास्रवालंबनप्रतिसंयुक्तत्वादुच्यते समाधिः। समाहितः पश्यति पंचोपादानस्कंधाः शून्याः अनात्मानः अनात्मीया इति। इत्युच्यते शून्यतासमाधिः। समाधिमिममवतीर्णो न प्रणिदधाति रागद्वेषमोहान् पुनरुत्पत्तिमत इत्यप्रणिहितसमाधिः। (यः)समाधिर्वीतदशनिमित्तधर्मालंबनः (सोऽनिमित्त समाधिः)। दश निमित्तानि कतमानि। रूपादयः पंच विषयाः पुरुषः स्त्री जातिर्जराऽनित्यता। इत्यनिमित्तसमाधिः। शून्यतासमाधिर्द्वयाकारः। शून्याकारः अनात्माकारः। अप्रणिहितसमाधिर्दशाकारः। अनित्यदुःखाकारः समुदयमार्गाकारश्च। अनिमित्तसमाधिर्निरोधचतुराकारः॥&lt;/p&gt;&#xA;&lt;p&gt;३। अप्रमाणानि चत्वारि। मैत्री करुणा मुदिता उपेक्षा॥&lt;/p&gt;&#xA;&lt;p&gt;स्वाधिगतस्याभीष्टवस्तुनः सर्वसत्त्वेभ्यो दानाय चित्तोपस्थापनं। तदिदं चित्तं त्रिविधं भवति। आद्यं स्वजनेभ्यो मध्यमं परेभ्यश्चरमं शत्रुतस्कारादिभ्यः (यद्दानायचित्तं)। समाहितो भावयति सर्वे त्रिधातुसत्त्वाः वयं शात्र्वाद्याश्च न भिन्ना इति। विजहात्यान्तरिकद्वेषमिति मैत्री नामाप्रमाणं वेदनासंज्ञासंस्कारविज्ञानसंप्रयुक्तं सम्यग्वाचः सम्यक्कर्मान्तस्योत्थापकमपि न सर्वसंस्कारसंप्रयुक्तमिति मैत्र्यप्रमाणं॥&lt;/p&gt;</description>
    </item>
    <item>
      <title>14 चतुर्दशो बिन्दुः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmAmRta/14_chaturdasho_binduH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmAmRta/14_chaturdasho_binduH/</guid>
      <description>&lt;p&gt;चतुर्दशो बिन्दुः&#xA;बोधिपाक्षिकधर्माः&#xA;१। स्मृत्युपस्थानानि सम्यक्प्रहाणानि ऋद्धिपादा इन्द्रियाणि बलानि बोध्यंगानि (अष्टांगिक आर्य-)मार्गश्चेति सप्त धर्मा निर्वाणोपगाः। तत्र सप्त बोध्यंगान्यनास्रवाणि। षड् विभाज्याः। (ते)सास्रवा वा अनास्रवा वा। अपर आह। सप्त बोध्यंगानि अष्टांगिकः (आर्य-)मार्गश्चेति साकल्येन अनास्रवाणि। अन्ये शिष्टाः (द्विधा)विभाज्याः॥&lt;/p&gt;&#xA;&lt;p&gt;२। चत्वारि स्मृत्युपस्थानानि। चतुर्विधानि (अपि)सर्वभूमिध्यानेषु संगृहीतानि भवन्ति। नित्यं स्मृतिरक्षिणी प्रज्ञोच्यते स्मृत्युपस्थानं। त्रिधा कायस्मृतौ भाविता प्रज्ञोच्यते कायस्मृत्युपस्थानं। एवं वेदना-चित्त-धर्मस्मृत्युपस्थानानि। इति चत्वारि स्मृत्युपस्थानानि॥&lt;/p&gt;&#xA;&lt;p&gt;३। किमुपादाय नोच्यन्ते त्रीणि स्मृत्युपस्थानानि। पंच वा स्मृत्युपस्थानानि। यस्माच्चतुरो विपर्यासान् भिन्दन्ति तस्माच्चत्वार्येवोच्यन्ते स्मृत्युपस्थानानि (न न्यूनाधिकानि)॥&lt;/p&gt;</description>
    </item>
    <item>
      <title>15 पंचदशो बिन्दुः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmAmRta/15_paMchadasho_binduH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmAmRta/15_paMchadasho_binduH/</guid>
      <description>&lt;p&gt;पंचदशो बिन्दुः&#xA;चत्वारि सत्यानि&#xA;१। चत्वारि (आर्य-)सत्यानि। दुःखसत्यं समुदय निरोध मार्गसत्यं॥&lt;/p&gt;&#xA;&lt;p&gt;दुःखसत्यं कतमत्। एकविधं क्लेशलक्षणं दुःखं। द्विविधं कायदुःखं चित्तदुःखं। त्रिविधं दुःखदुःखं विपरिणामदुःखं संस्कारानित्यतादुःखं। कायिकमध्यात्मदुःखं बहिर्धादुःखं मानसिकमध्यात्मदुःखं बहिर्धादुःखं। पंचविधं पंचोपादानस्कंधाः दुःखं। षड्विधं त्रिधातु (=कामरूपारूप्य )दुःखं त्रिविष (=रागद्वेषमोह)दुःखं। सप्तविधं सप्तविज्ञानस्थितिदुःखं। अष्टविधं दुःखं (तद्यथा)जातिःजरा व्याधिः मरणं अप्रियसंयोगः प्रियविप्रयोगः यत्पर्येषमाणो न लभते तत् सर्वं विविधं (=पंचोपादानस्कंधरूपं)दुःखं। इति दुःखसत्यं॥&lt;/p&gt;&#xA;&lt;p&gt;(समुदय सत्यं कतमत्)। विविधदुःखहेतवः पंचोपादानस्कंधाः। इति समुदय सत्यं। निरोधसत्यं कतमत्। दुःखसमुदयानामशेषतो निरोधे निरोधालंबना प्रज्ञोच्यते निरोधसत्यं॥&lt;/p&gt;&#xA;&lt;p&gt;(मार्गसत्यं कतमत्)। आर्याष्टांगिकमार्गभावनोच्यते मार्गसत्यं॥&lt;/p&gt;</description>
    </item>
    <item>
      <title>16 षोडशो बिन्दुः</title>
      <link>https://vishvAsa.github.io/tipiTaka/shAstrapiTaka/abhidharma/abhidharmAmRta/16_ShoDasho_binduH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/abhidharma/abhidharmAmRta/16_ShoDasho_binduH/</guid>
      <description>&lt;p&gt;षोडशो बिन्दुः&#xA;मिश्रकसंग्रहः&#xA;१। चत्वारि श्रामण्यफलानि षड् धर्माः पंचस्कंधाः प्रतिसंख्यानिरोधः। इति चतुःफलविभागः॥&lt;/p&gt;&#xA;&lt;p&gt;२। अहंत्फलं नवभूमिसंगृहीतं वर्जयित्वा भवाग्रं। तृतीयफलं षड्भूमिसंगृहीतं वर्जयित्वा चतुर आरूप्यान् धर्मज्ञानाभावात्। स्रोतआपन्नसकृदागामिनावसमापत्तिध्यानभूमिसंगृहीतौ अवीतकायरागपुद्गलौ॥&lt;/p&gt;&#xA;&lt;p&gt;३। चत्वारो विपर्यासाः। अनित्ये नित्यसंज्ञा - इति चित्तविपर्यासः संज्ञाविपर्यासः दृष्टिविपर्यासः। दुःखे सुखसंज्ञा। अशुचौ शुचिसंज्ञा। अनात्मन्यात्मसंज्ञा - इति चित्तविपर्यासः संज्ञाविपर्यासः दृष्टिविपर्यासः॥&lt;/p&gt;&#xA;&lt;p&gt;४। सर्वेषां विपर्यासानां दुःखसत्यदर्शनेन प्रहाणं। तत्कस्य हेतोः। यस्मात् (सर्व-)संस्कारान् प्रतीत्य दुःखस्थानं तिसृभिर्दृष्टिभिः संगृहीतं कायविपर्यासदृष्टया (=सत्कायदृष्टया)अन्तग्राहदृष्टया दृष्टिपरामर्शन। सर्वा द्वाषष्ठिदृष्टयः पंचमिथ्यादृष्टिसंगृहीताः॥&lt;/p&gt;&#xA;&lt;p&gt;५। पंचस्कंधेषु असद्भूतात्मसु सत्यात्मदृष्टिः सत्कायदृष्टिः। शाश्वतोच्छेदमाश्रित्य हेतुप्रत्ययफलविपकानामज्ञानमन्तग्राहदृष्टिः। न सत्य न सत्यधर्माः नायं लोको न परो लोकः न निर्वाणं न च चतुःसत्यानि - इति मिथ्या दृष्टिः। अपरमार्थमभूतमसुखमशुचिं पश्यति सुखं शुचिं। तथाहि। छिन्नतगेः स्थाणौ स्थिते रात्रौ दूराद् दर्शने पुरुष इति। इति दृष्टिपरामर्शः। अहेतौ हेतु दृष्टिः अमार्गे मार्गदृष्टिः - इति शीलव्रतपरामर्शः॥&lt;/p&gt;</description>
    </item>
  </channel>
</rss>
