<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;पञ्चक्रमः on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/shAstrapiTaka/yogottaratantraTIkA/panchakramaH/</link>
    <description>Recent content in &#43;पञ्चक्रमः on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/shAstrapiTaka/yogottaratantraTIkA/panchakramaH/index.xml" rel="self" type="application/rss+xml" />
    <item>
      <title>01 वज्रजापक्रमः प्रथमः</title>
      <link>https://vishvAsa.github.io/tipiTaka/shAstrapiTaka/yogottaratantraTIkA/panchakramaH/01_vajrajApakramaH_prathamaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogottaratantraTIkA/panchakramaH/01_vajrajApakramaH_prathamaH/</guid>
      <description>&lt;p&gt;आचार्यनागर्जुनप्रणीतः&#xA;पञ्चक्रमः&#xA;[ १ ]&#xA;वज्रजापक्रमः प्रथमः&#xA;ओं नमो बुद्धाय&#xA;सर्वबुद्धात्मकं नाथं नत्वा श्रीमन्महासुखम्।&lt;br&gt;&#xA;वज्रजापक्रमं वक्ष्ये योगतन्त्रानुसारतः॥१॥&lt;/p&gt;&#xA;&lt;p&gt;उत्पत्तिक्रमसंस्थानां निष्पन्नक्रमकाङ्क्षिणाम्।&lt;br&gt;&#xA;उपायश्चैष संबुद्धैः सोपानमिव निर्मितः॥२॥&lt;/p&gt;&#xA;&lt;p&gt;प्राणभूतश्च सत्त्वानां वाय्वाख्यः सर्वकर्मकृत्।&lt;br&gt;&#xA;विज्ञानवाहनश्चैष पञ्चात्मा दशधा पुनः॥३॥&lt;/p&gt;&#xA;&lt;p&gt;वायुतत्त्वानुपूर्वेण मन्त्रतत्त्वं समाविशेत्।&lt;br&gt;&#xA;मन्त्रनिध्यप्तिमागम्य वज्रजापः सुशिक्ष्यते॥४॥&lt;/p&gt;&#xA;&lt;p&gt;वज्रजापस्थितो मन्त्री चित्तनिध्यप्तिमाप्नुयात्।&lt;br&gt;&#xA;मयोपमसमाधिस्थो भूतकोट्यां समाविशेत्॥५॥&lt;/p&gt;&#xA;&lt;p&gt;भूतकोटेः समुत्तिष्ठन्नद्वयज्ञानमाप्नुयात्।&lt;br&gt;&#xA;युगनद्वसमाधिस्थो न किञ्चिच्छक्षते पुनः॥६॥&lt;/p&gt;&#xA;&lt;p&gt;अयं निष्पन्नयोगाख्यो महावज्रधरश्च सः।&lt;br&gt;&#xA;सर्वाकारवरोपेतः सर्वज्ञो जायते ततः॥७॥&lt;/p&gt;&#xA;&lt;p&gt;अनागतमतीतं च वर्तमानं भवत्रयम्।&lt;br&gt;&#xA;तत्क्षणात् निखिलं पश्येत् प्रभास्वरविशुद्धितः॥८॥&lt;/p&gt;&#xA;&lt;p&gt;एतत्तत्त्वं स्थितं तन्त्रे श्रीसमाजे सुमुद्रितम्।&lt;br&gt;&#xA;व्याख्यातन्त्रानुसारेण बोद्धव्यं गुरुवक्त्रतः॥९॥&lt;/p&gt;</description>
    </item>
    <item>
      <title>02 अनुत्तरसन्धिरित्यपरनामा सर्वशुद्धिविशुद्धिक्रमः द्वितीयः</title>
      <link>https://vishvAsa.github.io/tipiTaka/shAstrapiTaka/yogottaratantraTIkA/panchakramaH/02_anuttarasandhirityaparanAmA_sarvashuddhivishudd/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogottaratantraTIkA/panchakramaH/02_anuttarasandhirityaparanAmA_sarvashuddhivishudd/</guid>
      <description>&lt;p&gt;[२]&#xA;अनुत्तरसन्धिरित्यपरनामा&#xA;सर्वशुद्धिविशुद्धिक्रमः द्वितीयः&#xA;नमः श्रीवज्रसत्त्वाय&#xA;नमस्तेऽस्तु नमस्तेऽस्तु नमस्तेऽस्तु नमो नमः।&lt;br&gt;&#xA;एवं स्तुते नमस्तेऽस्तु कः स्तोता कश्च संस्तुतः॥१॥&lt;/p&gt;&#xA;&lt;p&gt;यथा जलं जले न्यस्तं घृतं चैव यथा घृते।&lt;br&gt;&#xA;स्वकीयं च स्वयं पश्येज् ज्ञानं यत्रेह वन्दना॥२॥&lt;/p&gt;&#xA;&lt;p&gt;किन्तु सर्वज्ञगतिभिर्विना तन्नोपलभ्यते।&lt;br&gt;&#xA;तमःपटलसञ्छन्नं प्रसादाद् द्वीपमाप्नुयात्॥३॥&lt;/p&gt;&#xA;&lt;p&gt;शून्यं च अतिशून्यं च महाशुन्यं तृतीयकम्।&lt;br&gt;&#xA;चतुर्थं सर्वशून्यं च फलहेतुप्रभेदतः॥४॥&lt;/p&gt;&#xA;&lt;p&gt;प्रज्ञोपायसमायोगान्निष्पन्नमुपलब्धकम्।&lt;br&gt;&#xA;उपलब्धाच्च निष्पन्नात् सर्वशून्यं प्रभास्वरम्॥५॥&lt;/p&gt;&#xA;&lt;p&gt;हेतुक्रमविशुद्धं तु विज्ञानत्रययोगतः।&lt;br&gt;&#xA;शून्यत्रयसमायोगाल्लभ्यतेऽनुत्तरं पदम्॥६॥&lt;/p&gt;&#xA;&lt;p&gt;आलोकश्शून्यं प्रज्ञा च चित्तं च परतन्त्रकम्।&lt;br&gt;&#xA;तस्येदानीं प्रवक्ष्यामि प्रकृतिस्फरणं स्फुटम्॥७॥&lt;/p&gt;&#xA;&lt;p&gt;विरागो मध्यमश्चैव अधिमात्रस्तथैव च।&lt;br&gt;&#xA;मनोगतागतं चैव शोकादितृतीयं तथा॥८॥&lt;/p&gt;</description>
    </item>
    <item>
      <title>03 स्वाधिष्ठानक्रमः तृतीयः</title>
      <link>https://vishvAsa.github.io/tipiTaka/shAstrapiTaka/yogottaratantraTIkA/panchakramaH/03_svAdhiShThAnakramaH_tRtIyaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogottaratantraTIkA/panchakramaH/03_svAdhiShThAnakramaH_tRtIyaH/</guid>
      <description>&lt;p&gt;[३]&#xA;स्वाधिष्ठानक्रमः तृतीयः&#xA;नमः श्रीवज्रगुरवे&#xA;प्रणिपत्य वरं वज्रं वज्रसत्त्वादिनायकम्।&lt;br&gt;&#xA;स्वाधिष्ठानक्रमश्चैव वक्ष्यते कृपया मया॥१॥&lt;/p&gt;&#xA;&lt;p&gt;प्रथमतरं तावद् उत्पत्तिक्रमानुसारेण प्राप्ताभिषेकश्चतुर्विधतन्त्राभिप्रायज्ञः प्राप्तकायवाक्‌चित्तविवेकः श्रुतिधरः सत्यद्वयाधिमोक्षो वज्रगुरुं सम्यग् आराध्य, ततः प्रसन्नाय गुरवे महतीं गणपूजां कृत्वा षोडशाब्दिकां मुद्रां महावज्रगुरवे दत्वा, तदनन्तरं गुरुवक्त्राद् आप्तस्वाधिष्ठानक्रमोपदेशः, ततो मालोदकसम्बुद्धवज्रघण्टादानदर्पणनामाचार्यानुज्ञा इत्येभिः सह गुह्याभिषेकं लब्ध्वा एभिः शास्तारं गुरुं स्तूयात्‍ः।&lt;br&gt;&#xA;शौषीर्यं नास्ति ते काये मांसास्थिरुधिरं न च।&lt;br&gt;&#xA;इन्द्रायुधमिवाकाशे कायं दर्शितवानसि॥२॥&lt;/p&gt;&#xA;&lt;p&gt;नामया नाशुचिः काये क्षुत्तृष्णासम्भवो न च।&lt;br&gt;&#xA;त्वया लोकानुवृत्त्यर्थं दर्शिता लौकिकी क्रिया॥३॥&lt;/p&gt;&#xA;&lt;p&gt;दकचन्द्रवदग्राह्य सर्वधर्मेष्वनिश्रित।&lt;br&gt;&#xA;अनहङ्कार निर्मोह निरालम्ब नमोऽस्तु ते॥४॥&lt;/p&gt;</description>
    </item>
    <item>
      <title>04 अभिसम्बोधिक्रमः चतुर्थः</title>
      <link>https://vishvAsa.github.io/tipiTaka/shAstrapiTaka/yogottaratantraTIkA/panchakramaH/04_abhisambodhikramaH_chaturthaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogottaratantraTIkA/panchakramaH/04_abhisambodhikramaH_chaturthaH/</guid>
      <description>&lt;p&gt;[४]&#xA;अभिसम्बोधिक्रमः चतुर्थः&#xA;नमः श्रीवज्रसत्त्वाय&#xA;वज्रसत्त्वं नमस्कृत्य सर्वशून्योपदेशकम्।&lt;br&gt;&#xA;चतुर्थो ह्याभिसम्बोधिक्रमोऽयं वक्ष्यते मया॥१॥&lt;/p&gt;&#xA;&lt;p&gt;असौ स्वयम्भूर्भगवान् एक एवाधिदैवतः।&lt;br&gt;&#xA;उपदेशप्रदानात् तु वज्राचार्योऽधिकस्ततः॥२॥&lt;/p&gt;&#xA;&lt;p&gt;तत्समाराधनं कृत्वा वर्षं मासमथापि वा।&lt;br&gt;&#xA;तस्मै तुष्टाय गुरवे पूजां कुर्यात् तु शक्तितः॥३॥&lt;/p&gt;&#xA;&lt;p&gt;यथास्वभावतो मुद्रां निवेद्यास्मै सुशिक्षिताम्।&lt;br&gt;&#xA;गणमण्डलमध्ये तु कुर्यात् पूजां यथाविधि॥४॥&lt;/p&gt;&#xA;&lt;p&gt;ततस्तुष्टो महायोगी पञ्चकामोपभोगतः।&lt;br&gt;&#xA;आलोकस्योदयं कुर्यात् समापत्तिविधानतः॥५॥&lt;/p&gt;&#xA;&lt;p&gt;कलशादौ सुसंस्थाप्य बोधिचित्तं प्रयत्नतः।&lt;br&gt;&#xA;अर्धरात्रे चाभिसिञ्चेत् सुशिष्यं कृपया गुरुः॥६॥&lt;/p&gt;&#xA;&lt;p&gt;अभिषेकं तु सम्प्राप्य प्रत्यूषमये पुनः।&lt;br&gt;&#xA;सम्पूज्याराधयेत् स्तोत्रैर्गुरुं शिष्यं कृताञ्जलिः॥७॥&lt;/p&gt;&#xA;&lt;p&gt;त्रैधातुकविनिर्मुक्त आकाशसमतां गतः।&lt;br&gt;&#xA;नोपरिष्यसि कामेषु निरालम्ब नमोऽस्तु ते॥८॥&lt;/p&gt;</description>
    </item>
    <item>
      <title>05 युगनद्धक्रमः पञ्चमः</title>
      <link>https://vishvAsa.github.io/tipiTaka/shAstrapiTaka/yogottaratantraTIkA/panchakramaH/05_yuganaddhakramaH_panchamaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yogottaratantraTIkA/panchakramaH/05_yuganaddhakramaH_panchamaH/</guid>
      <description>&lt;p&gt;[५]&#xA;युगनद्धक्रमः पञ्चमः&#xA;नमः श्रीवज्रधराय&#xA;फलहेत्वात्मकं नाथं सर्वद्वन्द्वविवर्जितम्।&lt;br&gt;&#xA;प्रणम्य लिख्यते सम्यग् युगनद्धक्रमोत्तमः॥१॥&lt;/p&gt;&#xA;&lt;p&gt;संसारो निर्वृतिश्चेति कल्पनाद्वयवर्जनात्।&lt;br&gt;&#xA;एकीभावो भवेद् यत्र युगनद्धं तदुच्यते॥२॥&lt;/p&gt;&#xA;&lt;p&gt;सङ्क्लेशं व्यवदानं च ज्ञात्वा तु परमार्थतः।&lt;br&gt;&#xA;एकीभावं तु यो वेत्तिं स वेत्ति युगनद्धकम्॥३॥&lt;/p&gt;&#xA;&lt;p&gt;साकारभावसङ्कल्पं निराकारत्वकल्पनाम्।&lt;br&gt;&#xA;एकीकृत्य चेरद् योगी स वेत्ति युगनद्धकम्॥४॥&lt;/p&gt;&#xA;&lt;p&gt;ग्राह्यं च ग्राहकं चैव द्विधा बुद्धिर्न विद्यते।&lt;br&gt;&#xA;अभिन्नता भवेद् यत्र तदाह युगनद्धकम्॥५॥&lt;/p&gt;&#xA;&lt;p&gt;शाश्वतोच्छेदबुद्धी तु यः प्रहाय प्रवर्तते।&lt;br&gt;&#xA;युगनद्धक्रमाख्यं वै तत्त्वं वेत्ति स पण्डितः॥६॥&lt;/p&gt;&#xA;&lt;p&gt;प्रज्ञाकरुणयोरैक्यं ज्ञात्वा यत्र प्रवर्तते।&lt;br&gt;&#xA;युगनद्ध इति ख्यातः क्रमोऽयं बुद्धगोचरः॥७॥&lt;/p&gt;</description>
    </item>
  </channel>
</rss>
