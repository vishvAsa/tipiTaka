<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;मर्मकालिका on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/</link>
    <description>Recent content in &#43;मर्मकालिका on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/shAstrapiTaka/yoginItantraTIkA/marmakAlikA/index.xml" rel="self" type="application/rss+xml" />
    <item>
      <title>01 आशीर्वादाभिधानम्</title>
      <link>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/01_AshIrvAdAbhidhAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/01_AshIrvAdAbhidhAnam/</guid>
      <description>&lt;p&gt;तत्त्वज्ञानसंसिद्धिः&#xA;[आशीर्वादाभिधानम्]&#xA;नमो भगवत्यै वज्रवाराह्यै।&lt;br&gt;&#xA;उद्याता तलचक्रतोऽनिलधुता विद्युच्छटाभास्वरा&#xA;दग्धारित्रितया त्रिलोकमहिता पीयूषधाराप्लुता।&lt;br&gt;&#xA;बुद्धज्ञानरसाविला विकलुषा सानन्दसन्दोहदा&#xA;भावाभावविचारणाविरहिता वाराहिका पातु वः॥१॥&lt;/p&gt;&#xA;&lt;p&gt;मर्मकलिकापञ्जिका&#xA;ॐ नमः श्रीवज्रविलासिन्यै।&lt;br&gt;&#xA;चण्डालीकरलीलया निजपदादुल्लासितो विश्वभू-&#xA;र्विश्वग्भूरि महासुखं विरचयंल्लीनः स्वबोधोदये।&lt;br&gt;&#xA;अम्भोजाग्र[ग]तोऽपि निर्वृतिपदं प्राप्तोऽपि धत्ते यया&#xA;द्रागद्रावुदयद्वयं च सहजानन्दाय वन्दामहे॥&lt;/p&gt;&#xA;&lt;p&gt;जलधिरिव नवो नवोपमश्रीः प्रभुरयमम्बरमात्रलब्धसङ्गैः।&lt;br&gt;&#xA;जगदवतु तडिद्वतीव सन्ध्या विलसति वज्रविलासिनी यदङ्गे॥&lt;/p&gt;&#xA;&lt;p&gt;एष शिष्योऽस्मि सर्वेषां दिव्योपायविदामहम्।&lt;br&gt;&#xA;वज्रदेवीगभीरार्थगम्भीरानन्दवर्तिनाम्॥&lt;/p&gt;&#xA;&lt;p&gt;क्षन्तव्यमत्र यदयं मित्रो व्यधितपञ्जिकः।&lt;br&gt;&#xA;अन्धकारे पदार्थानां मित्र एव प्रकाशकः॥&lt;/p&gt;&#xA;&lt;p&gt;परमार्थो गभीरोऽयं व्याख्यातारो न तादृशाः।&lt;br&gt;&#xA;इति चेत् क्रियतामत्र संवृत्यंशेऽपि गौरवम्॥&lt;/p&gt;</description>
    </item>
    <item>
      <title>02 बाह्यार्चनविधिः</title>
      <link>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/02_bAhyArchanavidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/02_bAhyArchanavidhiH/</guid>
      <description>&lt;p&gt;[अथ बाह्यार्चनविधिः]&#xA;विजनं मनोऽनुकूलस्थानं नाथाङ्ककः प्रविश्य सुधीः।&lt;br&gt;&#xA;तत्र सुकुमारमासनमुपविश्य विभावयेच्छुद्धिम्॥१॥&lt;/p&gt;&#xA;&lt;p&gt;भावनास्थानमाह-विजनमित्यादि। शुद्धिं विशुद्धिं शून्यतां विभावयेदिति सम्बन्धः,तद्भावनायैव प्राकृताहङ्कारव्युदासात्। अथवा अधिमात्रसत्त्वानां शून्यतैव परं रक्षेति प्रथमतः शून्यतैव भाव्या। उक्तञ्च-&#xA;तथतैव परं रक्षा विघ्नाच्चित्तविनिर्मितात्।&lt;br&gt;&#xA;सर्वत्र सर्वधर्माणां विशुद्धिस्तथतैव हि॥&lt;/p&gt;&#xA;&lt;p&gt;किंकृत्वेत्याह-विजनं जनरहितं स्थानं प्रविश्य। मनोनुकूलमिति। मनसः प्रसादजनकम्। तत्रेति तस्मिन् विजने। आसनमुपविश्येति। आसनमाश्रित्य। सुकुमारमिति। सुखस्पर्शम्। नाथाङ्कक इति। नाथः श्रीगुरुस्तदङ्कं तच्चिह्नं कं शिरो यस्य स नाथाङ्ककः। सुधीः निष्कल (लुष)मतिः। योगिनी मयाऽधिकृतेयं भगवती,अत्र च महतामेवाधिकार इति गुरुणा प्रतिपादितविशेषोऽपि लिख्यते। सुधीः शुद्धिं चेतसो नैर्मल्यं विभावयेदुत्पादयेदिति सम्बन्धः। शोभना धीर्बाह्यप्रज्ञा अध्यात्मप्रज्ञा वा यस्य स सुधीः,सप्रज्ञ इत्यर्थः। &amp;ldquo;सैव भगवती प्रज्ञा धीति बुद्धैः प्रकल्पिता&amp;quot;इति हेवज्रवचनात्। कुत्र स्थित्वेत्याह - आसनमुपविश्येति। आस्यते वज्रेणोत्सर्गमण्डलेन वा अस्यामिति आसनं धर्मोदया। यदुक्तं श्रीहेवज्रे-&#xA;एकाराकृति यद्दिव्यं मध्ये वंकारभूषितम्।&lt;br&gt;&#xA;आलयः सर्वसौख्यानां बुद्धरत्नकरण्डकम्॥&lt;/p&gt;</description>
    </item>
    <item>
      <title>03 भावनाविधिः</title>
      <link>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/03_bhAvanAvidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/03_bhAvanAvidhiH/</guid>
      <description>&lt;p&gt;[अथ भावनाविधिः]&#xA;अथ कृतबाह्यार्चनविधिरुरुकरुणो निर्मितारिरमध्याब्जे।&lt;br&gt;&#xA;व्यसुहृदयोष्णगुबिम्बे ध्यायात् पूर्वोदितां देवीम्॥१॥&lt;/p&gt;&#xA;&lt;p&gt;अथेत्यादि। अथानन्तरं देवीं ध्यायादिति सम्बन्धः। पूर्वोदितामिति। विग्रहवतीं सहजरूपिणीं पूर्वप्रतिपादितां पूर्वतन्त्रे श्रीसंवरार्णवादौ भगवत्प्रतिपादितां वा। कृतबाह्यार्चनविधिरिति। कृत एव बाह्ये दर्पणतले अर्चनविधिर्येन स तथा। उरुकरुण इति। उरुर्महती करुणा कृपा यस्य। कुत्र ध्यायादित्याह-निर्मितारि(र)मध्याब्ज इति। निर्माणचक्रमध्यपद्मे। व्यसुहृदयोष्णगुबिम्ब इति। विगता असवः प्राणा यस्य स व्यसुर्मृतकः,तस्य हृदयं व्यसुहृदयं तस्मिन् ,उष्णा गौर्यस्य स उष्णगुः सूर्यस्तस्य बिम्बे मण्डले मृतकहृदयगतसूर्यमण्डल इत्यर्थः।&lt;br&gt;&#xA;व्याख्यानान्तरमपि- देवीं ध्यायात्। महारागरसेन दीव्यतीति देवी। पूर्वोदितामिति व्याख्यातमेव। किंभूतः सन्नित्याह-कृतबाह्यार्चनविधिरिति। उह्यत इति वाह्या अवधूती। बाह्याङ्गनात्वात् कर्ममुद्रा वा। कृत एव बाह्यायामर्चनविधिः सुखोदयो येन स तथा। उरुकरुण इति। कं सुखं रुणद्धीति करुणा बोधिचित्तम् ,उरुर्महती करुणा यस्य स उरुकरुणः। कुत्र ध्यायादित्याह- निर्माणारि (र)मध्याब्ज इति। प्रभास्वरान्मनोनिर्मितं च तदरि त्रिदलचक्रं चेति निर्मितारि धर्मोदया ,तन्मध्यपद्मे। व्यसुहृदयोष्णगुबिम्ब इति। शवहृदयसूर्यबिम्बे। सुविशुद्धधर्मधातुसमुपजातज्ञानालोक इत्यर्थः। तथा च-&#xA;निरात्मकत्वात् खलु धर्मधातोर्विशुद्धितः सुप्तशवो विमानः।&lt;br&gt;&#xA;अनालयं तत् सुविशुद्धरूपं प्रतीतये (यते)तद्‍हृदये शवस्य॥&lt;/p&gt;</description>
    </item>
    <item>
      <title>04 शिष्यानुग्रहविधिः</title>
      <link>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/04_shiShyAnugrahavidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/04_shiShyAnugrahavidhiH/</guid>
      <description>&lt;p&gt;[अथ शिष्यानुग्रहविधिः]&#xA;अध्येषितश्च बहुशः शिष्यैः कृतमण्डलैः पदाब्जनतैः।&lt;br&gt;&#xA;मन्त्री तिथौ दशम्यां विदधीतानुग्रहं तेषाम्॥१॥&lt;/p&gt;&#xA;&lt;p&gt;शिष्यानुग्रहविधिमाह- अध्येषित इत्यादि। मन्त्री गुरुस्तेषां शिष्याणामनुग्रहं विदधीतेति सम्बन्धः। अध्येषितश्चेति। शिष्यैर्बहुशो याचितः। चकार एवार्थः। कृतमण्डलैरिति। कृतगुरुमण्डलैः। पदाब्जनतैरिति पादपद्मपतितैः। तिथौ दशम्यामिति। कृष्णायामन्यासां समयतिथित्वेनास्वीकारात्। योगिनीनामनुपलम्भस्वरूपत्वात् कृष्णपक्ष एवाधिकारात्॥१॥&lt;/p&gt;&#xA;&lt;p&gt;संपूज्य मन्त्ररूपां देवीं चक्रस्थितां विहितयोगः।&lt;br&gt;&#xA;आदाय मन्त्रजप्तं परमाद्यं निष्क्रमेत् तस्मात्॥२॥&lt;/p&gt;&#xA;&lt;p&gt;गुरोः कृत्यान्तरमाह- संपूज्येत्यादि। मन्त्री निष्क्रमेदिति सम्बन्धः। तस्मादिति देवीपूजास्थानात्। किंकृत्वेत्याह-संपूज्येति। देवीमभ्यर्च्य। मन्त्ररूपामिति मन्त्रोद्धारस्थितमन्त्ररूपाम्। चक्रस्थितामिति। ससिन्दूरमुकुरतललिखितत्रिकोणचक्रस्थिताम्। तथा च-&#xA;त्रिदलसरोरुहमध्ये सिन्दूरक्षोदधूसरे मुकुरे।&lt;br&gt;&#xA;मन्त्रमयीमभिलिखितां गुरुरपि संपूज्य निर्गच्छेत्॥&lt;/p&gt;&#xA;&lt;p&gt;इति साधनविभङ्गेऽस्मद्गुरवः। विहितयोग इति। कृतबाह्याध्यात्मप्रज्ञासङ्गः। प्रथमं किञ्चिन्मदनपानसमुत्तेजितचित्तवीरः ,दूरोत्सारितविकल्पगणः समुल्लासितशून्यता च। ततः प्रज्ञासङ्गेन समुपजातपरमानन्दो विहितयोग इत्याम्नायः। आदायेति गृहीत्वा। परमाद्यं मदनसहितपात्रम्। मन्त्रजप्तमिति। प्रे (त्र्य)क्षराधिष्ठितम्। शिष्यतोषणार्थं स्वयमेव पात्रं गृहीत्वा निर्गच्छेदित्यर्थः॥२॥&lt;/p&gt;</description>
    </item>
    <item>
      <title>05  मन्त्रोद्धारविधिः</title>
      <link>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/05_mantroddhAravidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/05_mantroddhAravidhiH/</guid>
      <description>&lt;p&gt;[अथ मन्त्रोद्धारविधिः]&#xA;मन्त्रोद्धारमतः परमभिधास्ये वज्रयोगिनीहृदयम्।&lt;br&gt;&#xA;कर्णात्कर्णमुपागतमास्यादास्यं तथा क्रमतः॥१॥&lt;/p&gt;&#xA;&lt;p&gt;मन्त्रोद्धारमित्यादि। मन्त्रोद्धारमभिधास्य इति सम्बन्धः। अतः परमिति। आवेशाद्यनन्तरं परं श्रेष्ठं वा। वज्रयोगिनीहृदयमिति। कोलमुख्या हृदयं हृदयमन्त्रमित्यर्थः। हृदयमिव हृदयं वा। कर्णात्कर्णमिति कर्णाकर्णिकया। उपागतं समायातम्। अतिरहस्यभूतत्वादिति भावः। आस्यादास्यमिति। एकगुरुवक्त्रादपरगुरुवक्त्रमित्यर्थः। तथेति। अव्यभिचा(च)रितवृत्तितया दीपाद्दीपान्तरमिवेति भावः। क्रमत इति। परिपाट्या वेत्यर्थः॥१॥&lt;/p&gt;&#xA;&lt;p&gt;पूर्वोदितमिव चक्रं संलिख्य मरुद्गणालयोपेतम्।&lt;br&gt;&#xA;तत्र लिखेत् परिपाटित आलिं कालिं तथैवैकोनाम्॥२॥&lt;/p&gt;&#xA;&lt;p&gt;चक्रमाह- पूर्वोदितमिवेत्यादि। आलिमकारादिषोडशस्वरान्। तथा तेनैव क्रमेण कालिं ककारादिहकारपर्यन्तं त्रयस्त्रिंशदक्षराणि। लिखेदिति सम्बन्धः। एकोनामिति। क्षकाररहितां षकारककाराभ्यामेव तस्योक्तत्वात्। किंकृत्वेत्याह-पूर्वोदितमिव चक्रं संलिख्येति। पूर्वोदितमिव चक्रं धर्मोदयाकारं लिखित्वा तत्र मध्ये लिखेदित्यर्थः। इवशब्दस्तु धर्मोदयाकारमात्रसूचनार्थः,पूर्वोक्तचक्रस्य देवीमन्त्रलिखितत्वात्। मरुद्गणालयोपेतमिति। मरुद्गणा ऊनपञ्चाशवायवस्तत्संख्येनालयेन स्थानेनोपेतमुपगतम्। ऊनपञ्चाशदपि कोष्ठकानि धर्मोदयाकाराणीति भावः। उक्तञ्च श्रीचक्रसंवरे- &amp;ldquo;सर्व(र्वं)धर्मोदयं विश्वम्&amp;quot;इति। परिपाटित इति क्रमतः। उपदेशागतश्चक्रक्रमो लिख्यते-&#xA;विधु दहन बाण मुनि नव शंकर मदन क्रमेण कोष्ठानाम्। धर्मोदयाकृतीनां कुर्यादुपदेशतो न्यासः (सम्)।&lt;br&gt;&#xA;धर्मोदयां लिखित्वा रेखात्रितयस्वरूपिणीं पुरतः।&lt;br&gt;&#xA;या या यथा त्रिरेखा षट् षट् प्रदेशा तथा तथा मध्ये॥&lt;/p&gt;</description>
    </item>
    <item>
      <title>06 पूजाविधिः</title>
      <link>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/06_pUjAvidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/06_pUjAvidhiH/</guid>
      <description>&lt;p&gt;पूजाविधिः&#xA;परम्परायातपूजाविधिर्लिख्यते। आदौ च भगवत्यहङ्कारमवलम्ब्य ॐ सुम्भ निसुम्भ हूँ हूँ फट्। ॐ गृह्ण गृह्ण हूँ हूँ फट्। ॐ गृह्णापय गृह्णापय हूँ हूँ फट्। ॐ आनय हो भगवन् वज्र हूँ हूँ फडिति चतुर्मुखमन्त्रैर्दिग्बन्धं कृत्वा शुचौ प्रदेशे त्र्यक्षरेण भूमिमधिष्ठाय कुङ्कुमरक्तचन्दनादिसरागसुगन्धिद्रव्यैः ॐ आँ गाँ राँ डेँ माँ काँ प्रेँ त्रिँ काँ कँ रँ कँ हिँ प्रँ गुँ सोँ लुँ मँ कुँ। पूर्वोक्तचतुर्मुखमन्त्राणामेकैकमन्त्रोच्चारणपूर्वकं पूर्वादिषु वामावर्तेन वामहस्तेन चतुरस्रं मण्डलं कारयेत्। पूँ जाँ इत्यादि चतुर्विंशत्यक्षरपीठोपपीठक्षेत्रोपक्षेत्रच्छन्दोहोपच्छन्दोहमेलापकोपमेलापक श्मशानोपश्मशानोच्चारणमपि कर्तव्यमिति केचिदाम्नायविदः। ततो वामकरानामिकाग्रे षट्कोणमण्डलमध्यविलसितवँकारं बहिः पूर्वादिदिक्क्रमेण विनिर्मितचतुः स्वस्तिकं विलिख्य ॐ वज्ररेखे हूँ स्वाहा इति रेखामाकृष्य ॐ सुरेखे सर्वतथागताधितिष्ठन्तु स्वाहेति रेखामधितिष्ठेत्। तत आक्रान्तपादोर्ध्वदृष्टिस्तु मूर्ध्ना फेंकारनादतो ज्वालामुद्रां बद्धवा वामावर्तेन भ्रामयेत्। जः हूँ वँ होः इत्यादि कर्षणादिमन्त्रपुरः सरमकनिष्ठभुवनवर्तिनीं देवीमाकृष्य प्रवेश्य बद्धां कृत्वा परितोषयेत्। ततस्तामेव देवीं षड्योगिनीपरिवृतां रक्तां शृङ्गारादिनवनाट्यरसोपेतामष्टदिक्पतिसहितां नानायोगयोगिनीभूतप्रेतपिशाचडाकडाकिनीसमाबद्धसुविशुद्धसमयमण्डल(म?)स्य श्मशानस्य मध्ये नृत्यन्तीं भावनया अभिमुखीकृत्य मन्त्रोद्धारोत्थितहृदयमन्त्रेणैव देवीं रक्तवर्णकुसुमैरर्चयेत्। ततः ॐ वँ होँ योँ ह्रीँ मोँ हेँ ह्रीँ ह्रँ ह्रँ फट् इति मन्त्रैस्त्र्यक्षरमन्त्रमिलितैः षड्देवीसम्बोधनपादविदर्भितैः षट्कोणेषु षड्देवीरर्चयेत्। ॐ आः नन्द्यावर्त हूँ फट् इति नन्द्यावर्तानपि चतुर्दिक्षु पूजयेत्। डाकिन्यादिचतुर्देवीरपि मध्येषु पूर्वादिषु पूजयेदित्याम्नायान्तरम्। ततः स्तुतिपूजादिकं कृत्वा मुरिति विसर्जयेत्। यथाशक्तितो वस्त्रान्नपानपिष्टकादिभिः कुमारीपूजाऽवश्यं विधेया॥&lt;/p&gt;</description>
    </item>
    <item>
      <title>07 बलिविधिः</title>
      <link>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/07_balividhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/07_balividhiH/</guid>
      <description>&lt;p&gt;बलिविधिः&#xA;बलिविधिरभिधीयते। प्रथमतः पद्मभाजनादिकं विशिष्टान्नपानखाद्यादिपूरितं पुरतः संस्थाप्य यँ- कारेण वायुमण्डलं तदुपरि रँ-कारेणाग्निमण्डलं ततः शुक्ल-आःकारपरिनिष्पन्नं मुण्डत्रयं कृतचुल्लिकोपरि संस्थितं पद्मभाजनं विचिन्त्य तत्र स्थितयावदेकभक्तादिकं ॐँ त्राँ आँ खँ हूँ लाँ माँ पाँ ताँ वँकारजातपञ्चामृतपञ्चप्रदीपरूपेण निष्पाद्य पवनमण्डलबलप्रेरितप्रज्वलिताग्निना प्रविलीनदशबीजाधिष्ठितदशसमयद्रव्यमभिनवोदितदिवाकरवर्णमालोक्य पारदवर्णहूँकारजनितवितस्तिमात्रान्तरोपस्थिताऽधोमुखामृतमयं खट्वाङ्गं विभावयेत्। ततस्तदपि बाष्पविलीनं मिश्रीभूय पारदसदृशं शीतीभूतं चिन्तयेत्। तदुपरि आलिकालिपरिणतं ॐँ आः हूँ इत्यक्षरत्रयं दृष्ट्वा तद्रश्मयश्च दशदिग्वर्तिवीरवीरेश्वरीणां ज्ञानामृतमाकृष्य तत्रैवाक्षरेषु प्रविष्टाश्चिन्तनीयाः। ततः ॐँकारादिकमपि क्रमशो विलीनमवलोक्य त्र्यक्षरेणैव यथेष्टमधितिष्ठेत्। ततो ज्वाला (जाल)मुद्रां बद्धवा फेंकारपाठपूर्वकं भगवतीमाकृष्य पुरतः संस्थाप्यार्घपाद्यादिकपुरःसरं संपूज्य ऊर्ध्वविकचवज्राञ्जलिकृतकरद्वये तत्पात्रमवस्थाप्य ध्यात्वा वा बलिस्वीकारार्थमिदं पठेत्-&#xA;देव्यः प्रमाणं समयः प्रमाणं तदुक्तवाचश्च परं प्रमाणम्।&lt;br&gt;&#xA;एतेन सत्येन भवेयुरेता देव्यो ममानुग्रहहेतुभूताः॥&lt;/p&gt;</description>
    </item>
    <item>
      <title>08 जपविधिः</title>
      <link>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/08_japavidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/08_japavidhiH/</guid>
      <description>&lt;p&gt;जपविधिः&#xA;यथाविधिनिष्पादिताक्षसूत्रेण निष्पादिता मन्त्राः सुसिद्धिदा भवन्तीति तद्विधानं किञ्चिदुच्यते। अक्षं ज्ञानमधिमुक्तदेवतारूपमुच्यते। तत्सूचनादक्षसूत्रं तन्त्रेषु परिगीयते।&lt;br&gt;&#xA;अक्षराणां च मन्त्राणां सूचनादक्षसूत्रकम्।&lt;br&gt;&#xA;पृषोदरादिपाठेन रेफलोपं च दर्शितम्॥&lt;/p&gt;&#xA;&lt;p&gt;सकलक्लेशजालानां विद्वेषाय निरंशुकैः।&lt;br&gt;&#xA;महार्थसाधकः कुर्यात् मालिकां सुखपालिकाम्॥&lt;/p&gt;&#xA;&lt;p&gt;उक्तञ्च विकल्पराजे-निरंशुके विद्वेषणमिति।&lt;br&gt;&#xA;पुत्रजीवं च कथितं संपुटे सार्वकर्मिकम्।&lt;br&gt;&#xA;शतेन शान्तिकं ख्यातमष्टाधिकेन पौष्टिकम्॥&lt;/p&gt;&#xA;&lt;p&gt;वश्यं स्यात् पञ्चविंशत्या पञ्चाशत् सार्वकर्मिकम्।&lt;br&gt;&#xA;वैशारद्यादिसद्धर्मरूपो मेरुः प्रकीर्तितः॥&lt;/p&gt;&#xA;&lt;p&gt;धर्मधातुविशुद्धया तु तदूर्ध्वमपराङ्गुलीः।&lt;br&gt;&#xA;इति केचिन्नवैः सूत्रैः कुमारीकर्तितैर्गुणैः॥&lt;/p&gt;&#xA;&lt;p&gt;मुखान्निसृत्य कमलं प्रविश्य मध्यवर्त्मना।&lt;br&gt;&#xA;पुनः पुनर्मुखात्पद्ममिति जापस्य लक्षणम्॥&lt;/p&gt;&#xA;&lt;p&gt;वँ बीजादेव निर्गच्छेदिति कश्चिद् गुरुर्मम।&lt;br&gt;&#xA;अत्र प्रयोजनाभावान्नोक्तैवापरमालिका॥&lt;/p&gt;</description>
    </item>
    <item>
      <title>09 समयपरिपालनविधिः</title>
      <link>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/09_samayaparipAlanavidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/yoginItantraTIkA/marmakAlikA/09_samayaparipAlanavidhiH/</guid>
      <description>&lt;p&gt;समयपरिपालनविधिः&#xA;समयपरिपालकानामेव शीघ्रं सिद्धिर्भवतीति समयाः कतिचिदुच्यन्ते। तथा च शबरपादीयसाधने-&#xA;वरं प्राणपरित्यागो वरं मृत्युसमागमः।&lt;br&gt;&#xA;यदि सिद्धिं परामिच्छन् रक्षयेत्समयं सदा॥&lt;/p&gt;&#xA;&lt;p&gt;पिशुनेषु च दयाचित्तं न त्याज्यम्। सुशीलानामपराधिनां नाभिचारो विधेयः। लाभसत्काराद्यर्थमात्मगुणोद्भेदः परिहरणीयः। भयमानमदक्रोधलोभमोहादयो निवारणीयाः। वामाचार एव सदा भवेत्। मन्त्रदेवतयोर्न भेदः कार्यः। प्रकृतिपरिशुद्धिमधिमुच्य लोकावध्यानमनुरक्ष्य भक्ष्याभक्ष्यविचारः परिहरणीयः। दुष्करचर्यया नात्यन्तमात्मा खेदयितव्यः। योषितो नावमन्तव्या विशेषतो मुद्राधारिण्यः।&lt;br&gt;&#xA;स्त्यानमिद्धमौद्धत्यादिकं च परिहरणीयम्। मूलापत्तयश्चाष्टौ परिहरणीयाः। सर्वदा सत्त्वकार्येषु दक्षो भवेत्। स्नानादिपरिचर्या यत्नतो विधेयाः।&lt;br&gt;&#xA;एवमेव परान् स्वकार्ये नियोजयेत्।&lt;br&gt;&#xA;सर्वशङ्काविनिर्मुक्तः सर्वद्वन्द्वविवर्जितः॥&lt;/p&gt;&#xA;&lt;p&gt;सिंहवद्विहरेत् योगी। एते चान्ये च समयास्तत्रोक्ताः परिपालनीयाः। शबरपादीयसाधनोक्ताश्च समयाश्चिन्तनीयाः।&lt;br&gt;&#xA;इति समयपरिपालनविधिः।&lt;br&gt;&#xA;श्रीमद्विक्रमशीलदेवमहाविहारीयमहापण्डितभिक्षुवीर्यश्रीमित्रविरचिता मर्मकलिकानाम तत्त्वज्ञानसंसिद्धिपञ्जिका समाप्ता।&lt;br&gt;&#xA;अनेन यत्कृतं पुण्यं लिखता तत्त्वपञ्जिकाम्।&lt;br&gt;&#xA;तेनास्तु निखिलो लोको ज्ञानसंसिद्धिभाजनम्॥&lt;/p&gt;</description>
    </item>
  </channel>
</rss>
