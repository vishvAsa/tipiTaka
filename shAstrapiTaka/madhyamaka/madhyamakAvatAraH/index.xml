<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;मध्यमकावतारः on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/shAstrapiTaka/madhyamaka/madhyamakAvatAraH/</link>
    <description>Recent content in &#43;मध्यमकावतारः on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/shAstrapiTaka/madhyamaka/madhyamakAvatAraH/index.xml" rel="self" type="application/rss+xml" />
    <item>
      <title>01 प्रथमश्चित्तोत्पादः</title>
      <link>https://vishvAsa.github.io/tipiTaka/shAstrapiTaka/madhyamaka/madhyamakAvatAraH/01_prathamashchittotpAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka/madhyamakAvatAraH/01_prathamashchittotpAdaH/</guid>
      <description>&lt;p&gt;मध्यमकावतारः&#xA;प्रथमश्चित्तोत्पादः&#xA;संस्कृतभाषायाम्-मध्यमकावतारभाष्यं नाम।&lt;br&gt;&#xA;( भोटभाषायाम्-द्बु म ल ऽजुग् प ब्शद् प शेस् व्यव)&#xA;आर्यमञ्जुश्रीकुमारभूताय नमः।&lt;br&gt;&#xA;मध्यमकशास्त्रेऽवताराय मध्यमकावतारचिकीर्षया सर्वसम्यक्सम्बुद्धैर्बोधिसत्त्वैश्चाऽपि आदौ भगवतीं महाकरुणां बुद्धत्त्वहेतुसम्पत्प्रधानाम् अशेषा-परिमिताशरणभवचारकबद्धसत्त्वपरित्राणलक्षणां स्तुतियोग्यतया दर्शयितुं उक्तम्।&lt;br&gt;&#xA;मुनीन्द्रजाः श्रावकमध्यबुद्धाः-&#xA;बुद्धोद्भवाःखल्वपि बोधिसत्त्वात्।&lt;br&gt;&#xA;कारुण्यचित्ताद्वयबुद्धिबोधि-&#xA;चित्तानि हेतुर्जिनपुत्रकाणाम्॥१॥&lt;/p&gt;&#xA;&lt;p&gt;इत्यादि श्लोकद्वयम्। तत्र अनुत्तरधर्मैश्वर्य-संपदर्जनात्, श्रावक-प्रत्येक-बुद्ध-बोधिसत्त्वेभ्योऽपि परमैश्वर्यसंपत्तेः, श्रावकादीनां तदाज्ञावशवर्तित्वाच्च बुद्धा भगवन्तो मुनीन्द्र इति कथ्यन्ते। तेभ्यः श्रावकादीनां जन्म तु तेभ्य उत्पत्तिः। कथम्? बुद्धानां समुत्पादे प्रतीत्यसमुत्पादस्य अविपर्यस्तदेशनायां प्रवेशार्थं श्रुति-चिन्ता-भावनानुसारमपि यथाधिमुक्तिवच्छ्रावकत्वादि- परिपूर्त्तिः। यद्यपि कस्यचित् प्रतीत्यसमुत्पादोपदेश-श्रवणमात्रेण परमार्थाधिगमवैदुष्ये सत्यपि दृष्टजन्मन्येव निर्वाणप्राप्तिर्न भवति, तथापि उपदेश-साधको विपाकनियतफलवत् परजन्मनि अभीष्टफलपरिपाकं नियतं प्राप्नोति। यथा आर्यदेवेन उक्तम्-&#xA;इह यद्यपि तत्त्वज्ञो निर्वाणं नाधिगच्छति।&lt;br&gt;&#xA;प्राप्नोत्ययत्नतोऽवश्यं पुनर्जन्मनि कर्मवत्॥&lt;/p&gt;</description>
    </item>
    <item>
      <title>02 द्वितीयश्चित्तोत्पादः</title>
      <link>https://vishvAsa.github.io/tipiTaka/shAstrapiTaka/madhyamaka/madhyamakAvatAraH/02_dvitIyashchittotpAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka/madhyamakAvatAraH/02_dvitIyashchittotpAdaH/</guid>
      <description>&lt;p&gt;द्वितीयश्चित्तोत्पादः&#xA;अधुना द्वितीयं (चित्तोत्पादम्) अधिकृत्योच्यते-&#xA;स शीलसम्पत्तिगुणान्वितत्त्वात्&#xA;स्वप्नेऽपि दुःशीलमलं जहाति। इति।&lt;br&gt;&#xA;भूमिसंज्ञकसर्वज्ञानविशेषस्य तु एकस्वभावत्वात् तदसत्वेऽनुत्पन्नगुणभ्यः शीलपारमितादिविशिष्टताभ्य एव द्वितीय-चित्तोत्पादादिविशेषाः दर्शिताः। तत्र क्लेशानधिवासित्वात्, पापानुद्भूतत्वात्, चित्तकौकृत्यग्निशमनेन, शीतलत्वात्, सुखहेतुत्वेन उत्तमैराश्रयणीयत्वात् शीलमिति। तदपि सप्तत्यागलक्षणम्। त्रयो धर्मा अलोभोऽद्वेषः सम्यग्दृष्टिश्च ते समुत्थानम्। अतः समुत्थानेन सह शीलम् अधिकृत्य दशकर्ममार्गा व्याख्याताः शीलसंपत् तु शीलातिशयः। गुणविशुद्धिस्तु गुणशुद्धिः, शीलसंपत्परिशुद्धिरिति शब्दः प्रयोज्यः। स्वगुणपरिशुद्धत्वात् शीलत्वं विशिष्टिम्। तदन्वितत्वात् स बोधिसत्त्वः स्वप्नावस्थायामपि दुःशीलमलैरलिप्तः। अथ कथं तस्य तादृक् शीलसम्पदा गुणपरिशुद्धिः? एतादृशोऽयं बोधिसत्त्वो द्वितीयबोधिसत्त्वभूमौ प्रस्थितस्तु-&#xA;स काय-वाक्-चित्तविशुद्धचर्यो&#xA;दशैव सत्कर्मपथांश्चिनोति॥१॥&lt;/p&gt;</description>
    </item>
    <item>
      <title>03 तृतीयश्चित्तोत्पादः</title>
      <link>https://vishvAsa.github.io/tipiTaka/shAstrapiTaka/madhyamaka/madhyamakAvatAraH/03_tRtIyashchittotpAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka/madhyamakAvatAraH/03_tRtIyashchittotpAdaH/</guid>
      <description>&lt;p&gt;तृतीयश्चित्तोत्पादः&#xA;सम्प्रति तृतीयचित्तोत्पादम् अधिकृत्योत्तच्यते-&#xA;अशेषज्ञेयेन्धनदाहकाग्नि-&#xA;प्रभोद्भवाद् भूमिरियं तृतीया।&lt;br&gt;&#xA;प्रभाकरी  &amp;hellip;&amp;hellip;&amp;hellip;&amp;hellip;&amp;hellip;.&#xA;प्रभाकरीति तु तृतीयबोधिसत्त्वभूमिनाम। पुनरियं कस्मात् प्रभाकरीति चेद् अन्वर्थमेव। तत्समये अशेषज्ञेयेन्धनदाहकज्ञानाग्नेः शान्त्यात्मकप्रभोद्भवाद् भूमिरियं प्रभाकरीत्युच्यते। तृतीयचित्तोत्पादस्य&#xA;&amp;hellip;&amp;hellip;&amp;hellip;&amp;hellip;&amp;hellip;  तं सुगतस्य पुत्रं&#xA;तदा रविस्ताम्र इवाविभाति॥१॥&lt;/p&gt;&#xA;&lt;p&gt;यथा सूर्य‍उदयावस्थायाः पूर्वं ताम्र इव अवभासते तथा बोधिसत्त्वेऽपि तत्र ज्ञानम् आभासते। तादृग्ज्ञानाभासप्राप्तस्य तस्य बोधिसत्त्वस्य क्षान्तिपारमिता-विशेषतादेशनार्थमुक्तम्-&#xA;अकोपपात्रस्य हि तस्य कायात्&#xA;सहास्थिमांसं यदि कोऽपि कृन्तात्।&lt;br&gt;&#xA;पलं पलं दीर्घनिकृन्तनेऽपि&#xA;निकृन्तके क्षान्तिरतीव तस्य॥२॥&lt;/p&gt;&#xA;&lt;p&gt;बोधिसत्त्वः परचित्तानुरक्षणार्थत्वात् तादृग्ज्ञानवत्वाच्च येन परद्वेषचित्ताधारत्व-त्रिकालनिरर्थकत्वं संदेहास्पदत्वञ्च न स्युः तादृक्स्वभावकायवाक्- चित्तावतारसाक्षी नास्ति। अकोपपात्रस्य यदि कोऽपि विशेषणम्। यदि तादृक्प्राणिना तस्य बोधिसत्त्वस्य कायतो सास्थिमांसं प्रतिपलं विरम्य विरम्य चिरं निकृन्तितेऽपि तादृक्कृन्तकाय न केवलं चित्तव्यारोषो न भवति अपितु, तदकुशलकर्मप्रत्ययं नरकदुःखादिविशेषम् अवलम्ब्य बोधिसत्त्वेऽतिविशिष्टा क्षान्तिरेव जायते। अपि च-&#xA;यतः स धर्मान् प्रतिबिम्बरूपान्&#xA;निरात्मदृक् पश्यति बोधिसत्त्वः।&lt;br&gt;&#xA;ततः कथं केन किमस्ति छिन्नं&#xA;कदापि वा क्षान्तिमुपेति चासो॥३॥&lt;/p&gt;</description>
    </item>
    <item>
      <title>04 चतुर्थश्चित्तोत्पादः</title>
      <link>https://vishvAsa.github.io/tipiTaka/shAstrapiTaka/madhyamaka/madhyamakAvatAraH/04_chaturthashchittotpAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka/madhyamakAvatAraH/04_chaturthashchittotpAdaH/</guid>
      <description>&lt;p&gt;चतुर्थश्चित्तोत्पादः&#xA;सम्प्रति दान-शील-क्षान्ति-पारमिताभ्यो वीर्यपारमिताया अतिरेकदेशना-द्वारेण चतुर्थचित्तोत्पादमधिकृत्य आख्यायते-&#xA;गुणा अशेषा अनुगम्य वीर्यं&#xA;द्वयोस्तु हेतुर्मतिपुण्यराश्योः।&lt;br&gt;&#xA;यतो भवेत् प्रोज्ज्वलमेव वीर्यम्&#xA;अर्चिष्मती भूः खलु सा चतुर्थी॥१॥&lt;/p&gt;&#xA;&lt;p&gt;कुशलकर्मानुत्साहमये तु सर्वथा दानादाप्रवृत्तेः सर्वगुणोत्पादोऽसंभवः। पूर्वोक्तगुणसञ्चयसमुत्सुके तु प्राप्ताप्राप्तयोर्वृद्धिप्राप्तिसंभवाद् यस्य कस्यचिद् गुणस्य हेतुस्तु वीर्यमेव अस्ति। सम्भारद्वयहेतुस्तु पूर्वत आख्यातः। तद् वीर्यं स्वगुणपरिशुद्धिद्वारा यस्यां भूमावधिज्वलति सा तु चतुर्थी बोधिसत्वभूमिः अर्चिष्मतीति स्यात्। अपि च, कस्य हेतोरर्चिष्मतीति आख्यायते-नामावतार-हेतुदेशनार्थम्-&#xA;सम्बोधिपक्षस्य विभावनातो&#xA;जातोऽवभासः सुगतस्य पुत्रे।&lt;br&gt;&#xA;ताम्रप्रभाया अधिकं विभाति&#xA;इत्युक्तम्। एवम् अस्यां भूमौ बोधिसत्त्वे सप्तत्रिंशद् बोधिपाक्षिकधर्मभावनेन पूर्वाख्यातताम्रप्रभाया विशिष्टोऽवभास उपपद्यते। तस्मात् सम्यग्ज्ञानाग्नि-प्रभोपपादेन सा बोधिसत्त्वभूमिरर्चिष्मतीत्याख्यायते। सप्तत्रिंशद् बोधिपाक्षिका धर्मस्तु एवम्-चत्वारि स्मृत्युपस्थानानि, चत्वारि सम्यक्प्रहाणानि, चत्वार ऋद्धिपादाः, पञ्चेन्द्रियाणि, पञ्च बलानि, सप्त बोध्यङ्गानि आर्याष्टाङ्गमार्गश्चेत्युक्ताः। तत्र चत्वारि स्मृत्युपस्थानानि-&amp;ldquo;जिनपुत्रा, बोधिसत्त्वोऽस्यामर्चिष्मत्यां बोधिसत्त्वभूमौ प्रतिष्ठितोऽध्यात्मं काये कायानुदर्शी विहरति, आतापी संप्रजानन् स्मृतिमान् विनीय लोकोऽभिध्यादौर्मनस्ये। बहिर्धा काये (कायानुदर्शी विहरति, आतापी संप्रजानन् स्मृतिमान् विनीय लोकेऽभिध्यादौर्मनस्ये) अध्यात्मं बहिर्धा काये। एवमेवाध्यात्मं वेदनासु बहिर्धा वेदनासु अध्यात्मं बहिर्धा वेदनासु। एवमध्यात्मं चित्ते बहिर्धा चित्तेऽध्यात्मं बहिर्धा चित्ते। अध्यात्मं धर्मेषु धर्मानुदर्शी (विहरति आतापी संप्रजानन् स्मृतिमान् ) बहिर्धा धर्मेषु धर्मानुदर्शी &amp;hellip; एवमध्यात्मं बहिर्धा धर्मेषु&amp;hellip;। &amp;quot; इति विस्तृतनिर्देशवत्।&lt;br&gt;&#xA;चत्वारि सम्यक्‍प्रहाणानि यथा- &amp;ldquo;सोऽनुत्पन्नानां पापकानामकुशलानां धर्माणामनुत्पादाय च्छन्दं जनयति व्यायच्छते वीर्यमारभते चित्तं प्रगृह्णाति सम्यक्-प्रणिदधाति। उत्पन्नानां पापकानाम-कुशलानां धर्माणां प्रहाणाय [इतिपूर्ववत् ]। अनुत्पन्नानां कुशलानां धर्माणामुत्पादाय [इतिपूर्ववत्]। उत्पन्नानां कुशलानां धर्माणां स्थितयेऽसंप्रमोषाय वैपुल्याय भूयोभावाय (भावनाय) परिपूरये [च्छन्दं जनयति, व्यायच्छते-तु पूर्ववत्]। &amp;quot;&#xA;चत्वारो ऋद्धिपादाः &amp;quot; छन्दसमाधिप्रहाणसंस्कारसमन्वागतं ऋद्धिपादं भावयति विवेकनिश्चितं विरागनिश्चितं निरोधनिश्चितं व्यवसर्गपरिणतं [तद्वत्] वीर्य [समाधिप्रहाणसंस्कारसमन्वागतं ऋद्धिपादं ] भावयति चित्त [समाधि-प्रहाणसंस्कारसमन्वागतं ऋद्धिपादं] भावयति  मीमांसा [समाधिप्रहाणसंस्कार-समन्वागतं ऋद्धिपादं ] भावयतीत्यादि पूर्ववत्। &amp;quot;&#xA;पञ्चेन्द्रियाणि तद्यथा-&amp;ldquo;स श्रद्धेन्द्रियं भावयति [इति तद्वत्] विवेकनिश्चितं&amp;hellip;वीर्येन्द्रियं&amp;hellip;.स्मृतीन्द्रियं&amp;hellip;.समाधीन्द्रियं&amp;hellip;प्रज्ञेन्द्रियं&amp;hellip;स। &amp;ldquo;भावयति विरागनिश्चितं इत्यादि। पञ्चबलानि तु तान्येवासपक्षपराजितानि पूर्ववत्।&lt;br&gt;&#xA;सप्त बोध्यङ्गानि- तद्यथा-&amp;rdquo; (स) स्मृति-संबोध्यङ्गं भावयति, [इत्यादि] धर्मप्रविचय [बोध्यङ्गं ] वीर्य [संबोध्यङ्गं] प्रीति [संबोध्यङ्गं ] प्रस्त्रब्धि-[संबोध्यङ्गं] समाधि [संबोध्यङ्गं] उपेक्षा [संबोध्यङ्गं भावयति इत्यादि पूर्ववत् ]। &amp;quot;&#xA;आर्याष्टाङ्गमार्गस्तु यथा-&amp;rdquo; सम्यक्दृष्टिं भावयति [विरागनिश्चितं निरोध- निश्चितं व्यवसर्गपरिणतं]  सम्यक्सङ्कल्पं [अपि पूर्ववत्] सम्यग्वाचं&amp;hellip;&amp;hellip;.. सम्यक्कर्मान्तं&amp;hellip;&amp;hellip;सम्यगाजीवं&amp;hellip;&amp;hellip;सम्यग्व्यायामं&amp;hellip;..सम्यक्स्मृतिं&amp;hellip;सम्यक्समाधिं। &amp;quot; [भावयति इत्यादि पूर्ववत्। ] अस्यां भूमौ न केवलं बोधिपाक्षिकभावनोत्पादोऽपितु-&#xA;संक्षीयते चात्मदृशोऽनुषङ्गः॥२॥&lt;/p&gt;</description>
    </item>
    <item>
      <title>05 पञ्चमश्चित्तोत्पादः</title>
      <link>https://vishvAsa.github.io/tipiTaka/shAstrapiTaka/madhyamaka/madhyamakAvatAraH/05_panchamashchittotpAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka/madhyamakAvatAraH/05_panchamashchittotpAdaH/</guid>
      <description>&lt;p&gt;पञ्चमश्चित्तोत्पादः&#xA;सम्प्रति पञ्चमचित्तोत्पादाधिकारः-&#xA;स दुर्जयाभूमिगतो महात्मा&#xA;क्षमो न जेतुं ह्यपि सर्वमारैः।&lt;br&gt;&#xA;पञ्चमबोधिसत्त्वभूमौ स्थितो बोधिसत्त्वस्तु सर्वलोकधातुस्थितैर्देवपुत्र-मारैरपि जेतुं न क्षमः तत्परेषां मारकिङ्करादीनां कः पुनर्वादः? अत एव अस्या भूमेर्नाम सुदुर्जयेति। बोधिसत्त्वस्तु-&#xA;ध्याने विशिष्टे सुमतेश्च सत्य-&#xA;सूक्ष्मस्वभावाधिगमेऽतिदक्षः॥१॥&lt;/p&gt;&#xA;&lt;p&gt;ज्ञातव्यः। तत्र दशपारमितासु ध्यानपारमितैव अतिविशिष्टा भवति। सुमतीति आर्याः। तेषां सत्यानि सुमतिसत्यानि आर्यसत्यानीत्यर्थः। स्वभावस्तु स्वरूपम्। सूक्ष्मज्ञानाधिगतस्वभावस्तु सूक्ष्मस्वभावः, भद्रमतिसत्यानां सूक्ष्म-स्वरूपस्य ज्ञानेऽतिदक्षो भवति। चतुरार्यसत्यानि तु दुःख-समुदय-निरोध-मार्गाः। भगवता सत्यं तु द्वयमेव दिष्टमिति तद्यथा-संवृतिसत्यं परमार्थसत्यञ्च। यथा-पितापुत्रसमागमसूत्रे-&#xA;सत्य इमे दुवि लोकविदूनां दिष्ट स्वयं अश्रुणित्व परेषाम्।&lt;br&gt;&#xA;संवृति या च तथा परमार्थो सत्यु न सिध्यति किं च तृतीयु॥&lt;/p&gt;</description>
    </item>
  </channel>
</rss>
