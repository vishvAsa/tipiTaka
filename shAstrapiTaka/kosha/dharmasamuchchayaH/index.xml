<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;धर्मसमुच्चयः on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/shAstrapiTaka/kosha/dharmasamuchchayaH/</link>
    <description>Recent content in &#43;धर्मसमुच्चयः on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/shAstrapiTaka/kosha/dharmasamuchchayaH/index.xml" rel="self" type="application/rss+xml" />
    <item>
      <title>0१. जितवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/01._jitavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/01._jitavargaH/</guid>
      <description>&lt;p&gt;भिक्षुणा अवलोकितसिंहेन समुद्भावितः&#xA;धर्मसमुच्चयः&#xA;प्रथमम् उदानम्&#xA;(जित-धर्म-कायवर्गाः परिवर्तो ह्यनित्यता।&lt;br&gt;&#xA;अप्रमादः काम-तृष्णे स्त्री च मद्येन ते दश॥&lt;/p&gt;&#xA;&lt;p&gt;)&#xA;(१) जितवर्गः&#xA;मङ्‍गलाचरणम्&#xA;॥&lt;/p&gt;&#xA;&lt;p&gt;ॐ नमो बुद्धाय॥&lt;/p&gt;&#xA;&lt;p&gt;प्रहीणसर्वास्रव निर्मलश्रीर्यः क्लेशजम्बालनिमग्नलोकम्।&lt;br&gt;&#xA;कृपागुणेनोदहरत्समेन प्रणम्यतेऽस्मै त्रिभवोत्तमाय॥१॥&lt;/p&gt;&#xA;&lt;p&gt;ग्रन्थकारप्रतिज्ञा&#xA;सद्धर्म स्मृत्युपस्थानसूत्र-वैपुल्यसागरात्।&lt;br&gt;&#xA;गाथाः समुद्धरिष्यामि लोकलोचनतत्पराः॥२॥&lt;/p&gt;&#xA;&lt;p&gt;मोक्षस्यायतनानि षट्&#xA;अप्रमादस्तथा श्रद्धा वीर्यारम्भस्तथा धृतिः।&lt;br&gt;&#xA;ज्ञानाभ्यासः संताश्लेषो मोक्षस्यायतनानि षट्॥३॥&lt;/p&gt;&#xA;&lt;p&gt;नव शान्तिसम्प्राप्तिहेतवः&#xA;दानं शीलं दमः क्षान्तिर्मैत्रीभूतेष्वहिंसता।&lt;br&gt;&#xA;करुणामुदितोपेक्षा शान्तिसम्प्राप्तिहेतवः॥४॥&lt;/p&gt;&#xA;&lt;p&gt;नरकस्याग्रहेतवः&#xA;चापल्यं पापसंश्लेषः क्रूरता वितथं वचः।&lt;br&gt;&#xA;मिथ्यादृष्टिः प्रमादश्च नरकस्याग्रहेतवः॥५॥&lt;/p&gt;&#xA;&lt;p&gt;प्रेतेषु षट् उद्भवकारणानि&#xA;मात्सर्यमीर्ष्या कटुवाक्यता हि प्रमादसेवा विरतिः शुभाच्च।&lt;br&gt;&#xA;तत्त्वेष्वभिद्रोहरतं मनश्च प्रेतेषु पन्थान इहोद्‍भवन्ति॥६॥&lt;/p&gt;</description>
    </item>
    <item>
      <title>0२. धर्मोपदेशवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/02._dharmopadeshavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/02._dharmopadeshavargaH/</guid>
      <description>&lt;p&gt;(२) धर्मोपदेशवर्गः&#xA;गुरुः कीदृग्भवेत्?&#xA;यो हि देशयते धर्म क्षेमं निर्वाणगामिनम्।&lt;br&gt;&#xA;स सर्वबन्धनच्छेत्ता गुरुर्भवति देहिनाम्॥१॥&lt;/p&gt;&#xA;&lt;p&gt;छित्त्वा मोहमयं पाशं यो हि देशयते शिवम्।&lt;br&gt;&#xA;सन्मार्गदेशकः प्रोक्तो दुर्मार्गविनिवारकः॥२॥&lt;/p&gt;&#xA;&lt;p&gt;धर्मस्य प्रवरत्वम्&#xA;येन धर्मेण मनुजास्तरन्ति भवसागरम्।&lt;br&gt;&#xA;सद्धर्मप्रबरः प्रोक्तो न धर्मो लौकिको हि सः॥३॥&lt;/p&gt;&#xA;&lt;p&gt;क्षेत्राणीमानि चत्वारि विद्‍यन्ते यस्य देहिनः।&lt;br&gt;&#xA;तस्येदं सफलं जन्म कथितं मार्गदेशकैः॥४॥&lt;/p&gt;&#xA;&lt;p&gt;सकलेन्द्रियतां प्राप्य लब्ध्वा बुद्धस्य शासनम्।&lt;br&gt;&#xA;यो न धर्मरतो मर्त्यः स पश्चादनुतप्यते॥५॥&lt;/p&gt;&#xA;&lt;p&gt;यमसायुज्यम्&#xA;व्यासक्तमनसां नित्यं नित्यं कामगवेषिणाम्।&lt;br&gt;&#xA;पुत्रदारप्रसक्तानामन्तकोऽभ्येति देहिनाम्॥६॥&lt;/p&gt;&#xA;&lt;p&gt;चित्तस्य वशीकरणम्&#xA;सङ्कल्पदोषमनसं तैस्तैर्दोषैः समाकुलम्।&lt;br&gt;&#xA;चित्तं नयत्युपायेन चित्तबद्धा हि देहिनः॥७॥&lt;/p&gt;</description>
    </item>
    <item>
      <title>0३. कायजुगुत्सावर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/03._kAyajugutsAvargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/03._kAyajugutsAvargaH/</guid>
      <description>&lt;p&gt;(३) कायजुगुत्सावर्गः&#xA;कायस्य स्वरूपनिरूपणम्&#xA;सत्कारैर्वृहणैर्मासैरपि शय्यासनादिभिः।&lt;br&gt;&#xA;न स्वीकर्तुमयं कायः कदाचित् केनचित् कृतः॥१॥&lt;/p&gt;&#xA;&lt;p&gt;कायस्य रिपुत्वम्&#xA;कृतघ्नस्याविदक्षस्य नित्यं रन्ध्रप्रहारिणः।&lt;br&gt;&#xA;कः कायस्य रिपोरर्थ पापं कुर्याद् विचक्षणः॥२॥&lt;/p&gt;&#xA;&lt;p&gt;रोगानी तमनर्थानां बहूना भाजनं तथा।&lt;br&gt;&#xA;अशुच्यङ्गस्य निकरं कायमित्यभिधीयते॥३॥&lt;/p&gt;&#xA;&lt;p&gt;अविज्ञेयं मरणं जीवितञ्च क्षणिकम्&#xA;उपस्थितमविज्ञेयं मरणं तत्त्वचिन्तकैः।&lt;br&gt;&#xA;जीवितं च क्षणादूर्ध्वं न गच्छति निरूप्यते॥४॥&lt;/p&gt;&#xA;&lt;p&gt;कायस्य हेयत्वम्&#xA;आयुष्कर्मार्थनिर्माणमेतं कायं त्यज्ययम्।&lt;br&gt;&#xA;अपि विद्धस्तथा शेते काष्ठलोष्ठसमो भुवि॥५॥&lt;/p&gt;&#xA;&lt;p&gt;क्षणे क्षणेऽपि कायोऽयं जीर्यते न निवर्तते।&lt;br&gt;&#xA;तथा यौवनमदैर्बाला मुहयन्ते (मुग्धचेतसः)॥६॥&lt;/p&gt;&#xA;&lt;p&gt;धनधान्यमदैर्मत्ताः कुर्वन्त्यहितमात्मनः।&lt;br&gt;&#xA;तन्नाशमुपयात्येवं स च पापेन दहयते॥७॥&lt;/p&gt;</description>
    </item>
    <item>
      <title>0४. परिवर्तवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/04._parivartavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/04._parivartavargaH/</guid>
      <description>&lt;p&gt;(४) परिवर्तवर्गः&#xA;कस्य कालः परिवर्तते&#xA;कामैरेवावितृष्णस्य तृष्णया तृषितस्य च।&lt;br&gt;&#xA;चञ्चलेन्द्रियचित्तस्य कालोऽयं परिवर्तते॥१॥&lt;/p&gt;&#xA;&lt;p&gt;अनित्यध्येयता यस्य सुखसक्तस्य देहिनः।&lt;br&gt;&#xA;स्त्रीदर्शनेन मत्तस्य कालोऽयं परिवर्तते॥२॥&lt;/p&gt;&#xA;&lt;p&gt;जातिमरणवश्यस्य मोहितस्य च तृष्णया।&lt;br&gt;&#xA;बालस्य तु जनस्यास्य कालोऽयं परिवर्तते॥३॥&lt;/p&gt;&#xA;&lt;p&gt;गतिचारकबद्धस्य उद्वेगवशगस्य च।&lt;br&gt;&#xA;प्रमादविषमूढस्य कालोऽयं परिवर्तते॥४॥&lt;/p&gt;&#xA;&lt;p&gt;औद्धत्यादिप्रसक्तस्य गात्रशोभारतस्य च।&lt;br&gt;&#xA;लाभैरतृप्तमनसः कालोऽयं परिवर्तते॥५॥&lt;/p&gt;&#xA;&lt;p&gt;पञ्चबन्धनबद्धस्य षड्भिर्व्यामोहितस्य च।&lt;br&gt;&#xA;त्रैलोक्यविधिमूढस्य कालोऽयं परिवर्तते॥६॥&lt;/p&gt;&#xA;&lt;p&gt;विनिपातानभिज्ञस्य वितर्कोपहतस्य च।&lt;br&gt;&#xA;जनस्य सक्तमनसः कालोऽयं परिवर्तते॥७॥&lt;/p&gt;&#xA;&lt;p&gt;तत्कालरमणीयेषु परिणामहितेषु च।&lt;br&gt;&#xA;कामेषु सक्तमनसः कालोऽयं परिवर्तते॥८॥&lt;/p&gt;&#xA;&lt;p&gt;पूर्वदुःखानभिज्ञस्य दिव्यसौख्यरतस्य च।&lt;br&gt;&#xA;विप्रयोगानभिज्ञस्य कालोऽयं परिवर्तते॥९॥&lt;/p&gt;&#xA;&lt;p&gt;कर्मजालेन बद्धस्य मनस्येव विचेष्टिनः।&lt;br&gt;&#xA;सत्पथात् परिभ्रष्टस्य कालोऽयं परिवर्तते॥१०॥&lt;/p&gt;</description>
    </item>
    <item>
      <title>0५. अनित्यतावर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/05._anityatAvargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/05._anityatAvargaH/</guid>
      <description>&lt;p&gt;(५) अनित्यतावर्गः&#xA;सुखं क्षयान्तम्&#xA;क्षयान्तं हि सुखं सर्व न सुखं विद्यते ध्रुवम्।&lt;br&gt;&#xA;संसृजेन्न सुखं तस्मात् यदीच्छेत् सुखमात्मनः॥१॥&lt;/p&gt;&#xA;&lt;p&gt;मृत्युः सर्वानपि आकर्षति&#xA;गच्छतां तिष्ठतां चैव हसतां क्रीडतामपि।&lt;br&gt;&#xA;अविसह्यो महावेगो मृत्युर्नश्यति दारुणः॥२॥&lt;/p&gt;&#xA;&lt;p&gt;न तत्स्थ मिहामुत्र यत्रासौ प्रतिपद्यते।&lt;br&gt;&#xA;तथापि नाम संमूढा जनयित्वा वशंगतः॥३॥&lt;/p&gt;&#xA;&lt;p&gt;(न बालं न युवानं वा) न स्थविरमेव वा।&lt;br&gt;&#xA;गृहस्थमगृहस्थं वा यदाऽसौ नापकर्षति॥४॥&lt;/p&gt;&#xA;&lt;p&gt;सुखितं दुःखितं वापि गुणवन्तं तथैव च।&lt;br&gt;&#xA;व्रतस्थमव्रतस्थं वा यदाऽसौ नापकर्षति॥५॥&lt;/p&gt;&#xA;&lt;p&gt;दुःशीलं शीलवन्तं च (दानिनं च तथोत्तमम् )।&lt;br&gt;&#xA;राजानं चोत्तमं चापि यदाऽसौ नापकर्षति॥६॥&lt;/p&gt;</description>
    </item>
    <item>
      <title>0६. अप्रमादवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/06._apramAdavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/06._apramAdavargaH/</guid>
      <description>&lt;p&gt;६) अप्रमादवर्गः&#xA;प्रमादरतस्य न मोक्षः&#xA;यः प्रमादरतो जन्तुर्नासौ मोक्षाय कल्पते।&lt;br&gt;&#xA;प्रमादविषमूढस्य निर्वाणं दूरमेव तत्॥१॥&lt;/p&gt;&#xA;&lt;p&gt;न प्रमादे मनः कार्यम्&#xA;न प्रमादेषु बध्येत् प्रमादः शत्रुरुत्तमः।&lt;br&gt;&#xA;प्रमादपरमा देवाः पतन्ति नरके पुनः॥२॥&lt;/p&gt;&#xA;&lt;p&gt;स्वभावतामिमां ज्ञात्वा धर्माणामुदयव्ययम्।&lt;br&gt;&#xA;न प्रमादे मनः कार्य प्रमादविषमुत्तमम्॥३॥&lt;/p&gt;&#xA;&lt;p&gt;प्रमादाप्रमादयोः परस्परविरोधित्वम्&#xA;अप्रमादोऽमृतपदं प्रमादो मृत्युनः पदम्।&lt;br&gt;&#xA;अप्रमत्ता न भ्रियन्ते प्रमत्तास्तु सदात्मृताः॥४॥&lt;/p&gt;&#xA;&lt;p&gt;यथा विषं तथा वह्निः प्रमादः प्राणिनां तथा।&lt;br&gt;&#xA;प्रमादोन्मादिताः सत्वाः दुःखाद् दुःखं प्रयान्ति ते॥५॥&lt;/p&gt;&#xA;&lt;p&gt;अप्रमत्ताः सदामर्त्याः सर्व प्रक्रमसंस्कृताः।&lt;br&gt;&#xA;प्रयान्ति परमां शान्ति प्रमादो यत्र नास्ति हि॥६॥&lt;/p&gt;</description>
    </item>
    <item>
      <title>0७. कामजुगुप्सावर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/07._kAmajugupsAvargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/07._kAmajugupsAvargaH/</guid>
      <description>&lt;p&gt;७) कामजुगुप्सावर्गः&#xA;कामस्य नरकहेतुत्वम्&#xA;न कामेषु रतिं कुर्यात् कामाः परमवञ्चकाः।&lt;br&gt;&#xA;संसारबन्धना घोराः सर्वे नरकहेतवः॥१॥&lt;/p&gt;&#xA;&lt;p&gt;यः संरक्षति कामेषु तस्य दुःखमनन्तकम्।&lt;br&gt;&#xA;न कामोरगदष्टस्य सुखमस्ति कथञ्चन॥२॥&lt;/p&gt;&#xA;&lt;p&gt;रागादिवशगानां चेष्टितम्&#xA;वरं निशितधारेण क्षुरेण स्वयमात्मनः।&lt;br&gt;&#xA;संक्षोदिता भवेज्जिह्वा न चोक्तं कामगंव(चः)॥३॥&lt;/p&gt;&#xA;&lt;p&gt;रागेण वञ्चिताः सत्त्वा द्वेषेण परिपीडिताः।&lt;br&gt;&#xA;मोहस्य वशमापन्ना भाषन्तेऽमधुरं वचः॥४॥&lt;/p&gt;&#xA;&lt;p&gt;रागवशगः सदा दुःखतममनुभवति&#xA;अल्परागान्निरुद्धो यः कुरुते दुष्कृतं बहु।&lt;br&gt;&#xA;स रागवशगो मूढो दुःखाद् दुःखमवाप्नुयात्॥५॥&lt;/p&gt;&#xA;&lt;p&gt;कामपरिणतिमाह&#xA;अतृप्तिरस्मात् कामास्ते न सुखा नापि शाश्वताः।&lt;br&gt;&#xA;परिणामे महातीव्रास्तस्मात् तान् परिवर्जयेत्॥६॥&lt;/p&gt;&#xA;&lt;p&gt;रागाभिभूताः पुरुषा नरकालयवर्तिनः।&lt;br&gt;&#xA;न रागवशगा ये तु न तेषां नरकाद् भयम्॥७॥&lt;/p&gt;</description>
    </item>
    <item>
      <title>0८. तृष्णावर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/08._tRShNAvargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/08._tRShNAvargaH/</guid>
      <description>&lt;p&gt;(८) तृष्णावर्गः&#xA;तृष्णाग्निरेव नरकभूतः&#xA;भवोताराय तृष्णाग्निर्ज्वलनः शीत उच्यते।&lt;br&gt;&#xA;नरके नारके योऽग्निस्तृष्णाग्निस्त्रिषु धातुषु॥१॥&lt;/p&gt;&#xA;&lt;p&gt;कल्पभूतो ह्ययं वह्निः योऽयं नरकसम्भवः।&lt;br&gt;&#xA;बहुज्वालाकुलो वह्निः तृष्णाहेतुसमुद्भवः॥२॥&lt;/p&gt;&#xA;&lt;p&gt;कर्मक्षयाद् विमुच्यन्ते नरकात् पापकारिणः।&lt;br&gt;&#xA;त्रिषु धातुषु दह्यन्ते नरास्तृष्णावशानुगाः॥३॥&lt;/p&gt;&#xA;&lt;p&gt;अनादिमति संसारे तृष्णाग्निरतिबन्धकः।&lt;br&gt;&#xA;तृष्णाग्निर्नरकं तस्मान्नाग्निर्नरकसम्भवः॥४॥&lt;/p&gt;&#xA;&lt;p&gt;तृष्णाग्निः शरीरं मनश्च दहति&#xA;गात्रदाहं परं कुर्यान्नारकेयो हुताशनः।&lt;br&gt;&#xA;शारीरं मानसं दाहं तृष्णाग्निः कुरुते नृणाम्॥५॥&lt;/p&gt;&#xA;&lt;p&gt;तृष्णाग्निः सामान्याग्निना विशिष्यते&#xA;तस्माद् विशिष्यते वह्निः तृष्णाहेतुसमुद्भवः।&lt;br&gt;&#xA;नारकेयोऽसमश्चैव तृष्णाग्निर्नितरां स्मृतः॥६॥&lt;/p&gt;&#xA;&lt;p&gt;अयमग्निः त्रिकालसम्भवः&#xA;त्रिस्थानगः त्रिहेतुश्च त्रिकर्मपरिदीपकः।&lt;br&gt;&#xA;त्रिकालसम्भवो ज्ञेयस्तृष्णाऽग्निपरकस्तथा॥७॥&lt;/p&gt;&#xA;&lt;p&gt;तृष्णाग्निः सदैव सर्वत्र दाहकः&#xA;रागाग्निर्दह्यते स्वर्गे द्वेषाग्निस्तिर्यगे तथा।&lt;br&gt;&#xA;मोहाग्निर्दह्यते पापे तृष्णाग्निः सर्वदा स्थितः॥८॥&lt;/p&gt;</description>
    </item>
    <item>
      <title>0९. स्त्रीजुगुप्सावर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/09._strIjugupsAvargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/09._strIjugupsAvargaH/</guid>
      <description>&lt;p&gt;(९) स्त्रीजुगुप्सावर्गः&#xA;स्त्रिय एवानर्थमूलम्&#xA;स्त्रियो मूलं (हि) पापस्य धननाशस्य सर्वथा।&lt;br&gt;&#xA;स्वहिते ये न निरताः कुतस्तेषां भवेत् सुखम्॥१॥&lt;/p&gt;&#xA;&lt;p&gt;अनर्थकर्मरतयः शाठ्‍येर्ष्याबहुलास्त्रियः।&lt;br&gt;&#xA;लोकद्वयविनाशाय पुरुषाणामवस्थिताः॥२॥&lt;/p&gt;&#xA;&lt;p&gt;नित्यं सरागकुशला नित्यं तद्वचनाः पराः।&lt;br&gt;&#xA;अन्यच्च हृदये तासां कथयन्त्यन्यदेव वा॥३॥&lt;/p&gt;&#xA;&lt;p&gt;आपातमधुराः सूक्ष्माः विपाके वज्रचेतसः।&lt;br&gt;&#xA;नोपकारेण सत्कारं स्मरन्ति लघुचेतसः॥४॥&lt;/p&gt;&#xA;&lt;p&gt;स्त्रियो विद्युत्स्वभावहृदया अतिचञ्चलाः&#xA;नाशयित्वा प्रियशतं स्मरन्त्येकं हि विप्रियम्।&lt;br&gt;&#xA;विद्युत्स्वभावहृदयाः स्त्रियः पापस्य भूमयः॥५॥&lt;/p&gt;&#xA;&lt;p&gt;स्त्रीणां नाशसाधकत्वप्रदर्शनम्&#xA;स्त्रीहेतुनाशमिच्छन्ति पुरुषा वक्रचेतसः।&lt;br&gt;&#xA;स्त्रीविनाशो विनाशो द्रागिह लोके परत्र च॥६॥&lt;/p&gt;&#xA;&lt;p&gt;स्त्रीदर्शनमेवाग्निवद्दहति&#xA;एवं तु सर्वविषयाः स्त्रीदर्शनमिहैकजम्।&lt;br&gt;&#xA;अभिभूय सर्वविषयान् नार्यग्निज्वलनं महत्॥७॥&lt;/p&gt;</description>
    </item>
    <item>
      <title>१०. मद्यजुगुप्सावर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/10._madyajugupsAvargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/10._madyajugupsAvargaH/</guid>
      <description>&lt;p&gt;१०) मद्यजुगुप्सावर्गः&#xA;मद्यपानवर्णनसाधनप्रदर्शनम्&#xA;मद्यपानं न सेवेत मद्यं हि विषमुत्तमम्।&lt;br&gt;&#xA;नश्यन्ति कुशला धर्मा मद्यपाननिषेवणात्॥१॥&lt;/p&gt;&#xA;&lt;p&gt;यः सेवते सदा मद्यं तस्य बुद्धिरसंस्थिता।&lt;br&gt;&#xA;बलबुद्धी न धर्मोऽस्ति तस्मान्मद्यं विवर्जयेत्॥२॥&lt;/p&gt;&#xA;&lt;p&gt;नाशानामुत्तमं नाशं मद्यमुक्तं मनीषिभिः।&lt;br&gt;&#xA;तस्मान्मद्यं न सेवेत (मद्यं) नाशयते नरम्॥३॥&lt;/p&gt;&#xA;&lt;p&gt;अनिष्टाः पापका धर्मा मद्यपाननिषेवणात्।&lt;br&gt;&#xA;भवन्ति तस्माद् विषवन्मद्यपानं विवर्जयेत्॥४॥&lt;/p&gt;&#xA;&lt;p&gt;धनक्षयं पापकरं कौसीद्यकरमुत्तमम्।&lt;br&gt;&#xA;मद्यपानस्थिता दोषाः तस्मात् तत् परिवर्जयेत्॥५॥&lt;/p&gt;&#xA;&lt;p&gt;रागस्योद्दीपनं मद्यं क्रोधस्यापि तथैव च।&lt;br&gt;&#xA;मोहस्योद्दीपकं भूयस्तस्मान्मद्यं विवर्जयेत्॥६॥&lt;/p&gt;&#xA;&lt;p&gt;मद्यमूलमनर्थस्य हासस्य नरकस्य च।&lt;br&gt;&#xA;सर्वेन्द्रियविनाशानां हेतुभूतं ह्यनर्थकम्॥७॥&lt;/p&gt;&#xA;&lt;p&gt;अतिहर्षाभिधानस्य शोकस्य च भयस्य च।&lt;br&gt;&#xA;वाग्दोषस्याऽतिदम्यस्य पारुष्यस्याऽऽस्पदं हि तत्॥८॥&lt;/p&gt;</description>
    </item>
    <item>
      <title>११. चित्तवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/11._chittavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/11._chittavargaH/</guid>
      <description>&lt;p&gt;अथ द्वितीयम् उदानम्&#xA;(चित्तञ्च वाक् तथा कर्म संयोजनन्तु पापकम्।&lt;br&gt;&#xA;नरक-प्रेत-तिर्यक्-क्षुत्कौसीद्यानि विदुर्दश॥&lt;/p&gt;&#xA;&lt;p&gt;)&#xA;(११) चित्तवर्गः&#xA;चित्तं राजवत् प्रवर्तते&#xA;अगाधं विषमं तीव्रं सर्वसत्त्वगतं महत्।&lt;br&gt;&#xA;चित्तं सर्वस्य जगतो राजवत् सम्प्रवर्तते॥१॥&lt;/p&gt;&#xA;&lt;p&gt;चित्तधारिणस्तज्ज्ञाः परमां गतिं प्राप्नुवन्ति&#xA;अदृश्यं सम्प्रति भयं कर्म नारकचञ्चलाः।&lt;br&gt;&#xA;ये चित्तधारिणस्तज्ज्ञास्ते गताः परमां गतिम्॥२॥&lt;/p&gt;&#xA;&lt;p&gt;एतन्नयति व्युत्थानमेतन्नयति दुर्गतिम्।&lt;br&gt;&#xA;तदेवाद्‍यन्तममलं निर्वाणमधिगच्छति॥३॥&lt;/p&gt;&#xA;&lt;p&gt;मनः पूर्वमङ्गमा धर्मा मनः श्रेष्ठा मनोमयाः।&lt;br&gt;&#xA;मनसा सुप्रसन्नेन भाषते वा करोति वा॥४॥&lt;/p&gt;&#xA;&lt;p&gt;चित्तवशगस्य चित्तमनुधावति&#xA;यो न चित्तस्य वशगश्चित्तं तस्यान्तगं सदा।&lt;br&gt;&#xA;स निर्णाशयति क्लेशान् तमः सूर्योदयो यथा॥५॥&lt;/p&gt;</description>
    </item>
    <item>
      <title>१२. वाग्‍वर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/12._vAgvargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/12._vAgvargaH/</guid>
      <description>&lt;p&gt;(१२) वाग्‍वर्गः&#xA;निर्वाणाभिलाषुकः पारुष्यं वर्जयेत्&#xA;पारुष्यं वर्जयेत् धीमान् सम्यग्वाग् भीरतो भवेत्।&lt;br&gt;&#xA;माधुर्याभिरतो जर्न्तुनिर्वाणस्यान्तिके स्थितः॥१॥&lt;/p&gt;&#xA;&lt;p&gt;वाचं पश्यन् सदाभाषेन्मलिनां च विवर्जयेत्।&lt;br&gt;&#xA;वाङ्मनेनाऽभिभूता ये ते यान्ति नरकं नराः॥२॥&lt;/p&gt;&#xA;&lt;p&gt;एकधर्मव्यतीतस्य मृषावादस्य देहिनः।&lt;br&gt;&#xA;प्रतीर्णप्रतिलोकस्य नाकार्य पापमस्तिह॥३॥&lt;/p&gt;&#xA;&lt;p&gt;मृषावाग् न प्रयोक्तव्या&#xA;मृषावाचं न भाषेत सर्वा प्रत्ययकारिकाम्।&lt;br&gt;&#xA;यथा बध्यति संसारे सुगतिं नैव पश्यति॥४॥&lt;/p&gt;&#xA;&lt;p&gt;साधुप्रत्ययतेनीहा सर्वविद्वेषकारिका।&lt;br&gt;&#xA;कान्तारः सर्वाधर्माणां मृषावाच प्रवर्तते॥५॥&lt;/p&gt;&#xA;&lt;p&gt;जातमात्रस्य मर्त्यस्य कठारी जायते मुखे।&lt;br&gt;&#xA;पश्चात् छिनत्त्यात्मानं वाचा दुर्भाषितं वदन्॥६॥&lt;/p&gt;&#xA;&lt;p&gt;सर्वा कार्यपताका सा सर्वपापप्रसूतिका।&lt;br&gt;&#xA;तमसां योनिरेका सा यां वाचं भाषते मृषा॥७॥&lt;/p&gt;</description>
    </item>
    <item>
      <title>१३. कर्मवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/13._karmavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/13._karmavargaH/</guid>
      <description>&lt;p&gt;(१३) कर्मवर्गः&#xA;शुभाशुभकर्मणां फलभोगः&#xA;शुभानामशुभानां च कर्मणां फलनिश्चयः।&lt;br&gt;&#xA;भुज्यते सुकृतं सर्व कर्मबद्धा हि देहिनः॥१॥&lt;/p&gt;&#xA;&lt;p&gt;(यदङ्‍गी)क्रियते कर्म तत्कृद्भिरनुभूयते।&lt;br&gt;&#xA;चित्तमानेन मूढेन तृष्णानगरवासिना॥२॥&lt;/p&gt;&#xA;&lt;p&gt;स्वयमेव फलं भुङ्‍क्ते&#xA;सहायैर्बहुभिः सार्ध कुरुते कर्म दुष्कृतम्।&lt;br&gt;&#xA;एकाकी कर्मणस्तस्य फलं भुङ्‍क्ते भवे भवे॥३॥&lt;/p&gt;&#xA;&lt;p&gt;कर्मणामविसंयोगः सर्वैः स्वजनबान्धवैः।&lt;br&gt;&#xA;शुभाशुभं परं लोके गच्छन्तमनुगच्छति॥४॥&lt;/p&gt;&#xA;&lt;p&gt;यत्र प्रयान्ति पुण्यानि गन्धस्तत्रानुधावति।&lt;br&gt;&#xA;तथा शुभाशुभं कर्म गच्छन्तमनुगच्छति।&lt;br&gt;&#xA;स्वकर्मफलदायादा प्राणेन कर्मयोजिनः॥५॥&lt;/p&gt;&#xA;&lt;p&gt;सुकृतैः सुरलोकं गच्छन्ति&#xA;सुकृतैः सुरलोकेषु दुष्कृतैश्च तथाप्यधः।&lt;br&gt;&#xA;यद्‍दुःखं कर्मफलजं जायते कटुकोदयम्॥६॥&lt;/p&gt;&#xA;&lt;p&gt;तस्योपमानमसुरं त्रिषु धातुषु जायते।&lt;br&gt;&#xA;त्रिदोषजं त्रिचित्तोत्थं त्रिषु धातुषु पच्यते॥७॥&lt;/p&gt;</description>
    </item>
    <item>
      <title>१४. संयोजनवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/14._saMyojanavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/14._saMyojanavargaH/</guid>
      <description>&lt;p&gt;(१४) संयोजनवर्गः&#xA;ज्ञानेन निर्वाणाधिगमः&#xA;ज्ञानशस्त्रे(ण)तां छित्वा निर्मुक्ता विगतज्वरा।&lt;br&gt;&#xA;प्रयान्ति निर्वृत्तिं धन्या यत्र ज्ञान्येव विद्यते॥१॥&lt;/p&gt;&#xA;&lt;p&gt;सदृशं हि फलं हेतोः कथयन्ति मनीषिणः।&lt;br&gt;&#xA;हेतोरसदृशं नैव फलं पचति देहिनाम्॥२॥&lt;/p&gt;&#xA;&lt;p&gt;हेतुप्रत्ययसम्बद्धजन्मप्रत्ययसङ्गताः।&lt;br&gt;&#xA;यथा बद्धा हि संसारे प्रमुच्यन्ते (न)देहिनः॥३॥&lt;/p&gt;&#xA;&lt;p&gt;परमशान्तेरूपायः&#xA;तां विश्लिष्य सुसम्बद्धां गाढां दुर्विषेहां पराम्।&lt;br&gt;&#xA;गच्छन्ति परमां शान्ति यत्र दुःखं न विद्यते॥४॥&lt;/p&gt;&#xA;&lt;p&gt;कर्मणा नियतं जन्तुः कर्मणा परिपच्यते।&lt;br&gt;&#xA;सूपगं (ननु) संसारे सुखं नैवोपलभ्यते॥५॥&lt;/p&gt;&#xA;&lt;p&gt;दुःखे दुःखाभिषक्तानां जन्तूनां मूढचेतसाम्।&lt;br&gt;&#xA;सन्मार्गदेशिको नास्ति योऽस्माद् दुःखात् प्रमोचयेत्॥६॥&lt;/p&gt;&#xA;&lt;p&gt;ये न धर्मपरा नित्यं ये न सत्यपराः सदा।&lt;br&gt;&#xA;ये च योनिरता नित्यं तेषां दुःखं न हीयते॥७॥&lt;/p&gt;</description>
    </item>
    <item>
      <title>१५. पापवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/15._pApavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/15._pApavargaH/</guid>
      <description>&lt;p&gt;(१५) पापवर्गः&#xA;पापफलस्य अज्ञाता परितापं लभते&#xA;क्रियमाणस्य पापस्य विज्ञेयं कटुकं फलम्।&lt;br&gt;&#xA;यो न जानाति मूढात्मा पश्चात् स परितप्यते॥१॥&lt;/p&gt;&#xA;&lt;p&gt;(फलं च) लभते पुरुषः सर्वपापस्य कर्मणः।&lt;br&gt;&#xA;तस्मात् पापं न सेवेत यदीच्छेत् सुखमात्मनः॥२॥&lt;/p&gt;&#xA;&lt;p&gt;अल्पादपि महाघोरात् नरकात् पापचेतसः।&lt;br&gt;&#xA;मुक्त्यर्थ (तानि) पापानि भूयो मोहवशं गताः॥३॥&lt;/p&gt;&#xA;&lt;p&gt;न विश्वसेद्धि पापस्या(ल्पतां) नरकगामिकाम्।&lt;br&gt;&#xA;अल्पेन वह्निना शैले दहयन्ते सर्वतो द्रुमाः॥४॥&lt;/p&gt;&#xA;&lt;p&gt;नास्ति पापसमो शत्रुः&#xA;पापेन नरकं याति पापेन परिदह्यते।&lt;br&gt;&#xA;पापेन नैति निर्वाणं नास्ति पापसमो रिपुः॥५॥&lt;/p&gt;&#xA;&lt;p&gt;पापाचारो हि पुरुषो न क्वचित् सुखमेधते।&lt;br&gt;&#xA;(पापं) तस्मान्न सेवेत यदीच्छेत् सुखमात्मनः॥६॥&lt;/p&gt;</description>
    </item>
    <item>
      <title>१६. नरकवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/16._narakavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/16._narakavargaH/</guid>
      <description>&lt;p&gt;(१६) नरकवर्गः&#xA;अष्टौ नरकाग्नयः&#xA;कृत्वा दुष्कृतकर्माणि सत्त्वा विषमजीविनः।&lt;br&gt;&#xA;या गतिः प्रेत्य गच्छन्ती तानपायान् (हि मे) शृणु॥१॥&lt;/p&gt;&#xA;&lt;p&gt;सञ्जीवं कामसूत्रं च सम्पातं द्वौ च रौरवौ।&lt;br&gt;&#xA;तमोपरं महाचित्रपतनं च प्रतापनम्॥२॥&lt;/p&gt;&#xA;&lt;p&gt;इत्येते नरका अष्टावाख्याता दुरतिक्रमाः।&lt;br&gt;&#xA;रौद्रकर्माभिसङ्कीर्णाः प्रत्येकं क्षोभदा (मताः)॥३॥&lt;/p&gt;&#xA;&lt;p&gt;नरकाग्नीनां भयानकत्वम्&#xA;चतुःस्कन्धाश्चतुर्द्वारा विभक्ता भागशो मिताः।&lt;br&gt;&#xA;अयः प्राकारपर्यन्ता अयसा प्रतिदुःखिताः॥४॥&lt;/p&gt;&#xA;&lt;p&gt;तप्तायोमयसं भूमिर्ज्वलन्ती तेजसोद्गता।&lt;br&gt;&#xA;अनेकयोजनशतं दहति स्वचिंषा (भृशम्)॥५॥&lt;/p&gt;&#xA;&lt;p&gt;कन्दर्पदमना घोरा अर्चिष्मन्तो दुरासदाः।&lt;br&gt;&#xA;रोमहर्षणरूपास्तेऽप्याहुर्दुःखा भयानकाः॥६॥&lt;/p&gt;&#xA;&lt;p&gt;नरके पतिता भृशं तप्यन्ते&#xA;एते पतन्ति नरके ऊर्ध्वपादा अवाङ्मुखाः।&lt;br&gt;&#xA;ऋषीणामतिवक्तारः संयतानां तपस्विनाम्॥७॥&lt;/p&gt;</description>
    </item>
    <item>
      <title>१७. प्रेतवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/17._pretavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/17._pretavargaH/</guid>
      <description>&lt;p&gt;(१७) प्रेतवर्गः&#xA;अदानस्य कुतः सुखम्?&#xA;अदान्तस्य कुतः शान्तिरनुप्तस्य कुतः फलम्?&#xA;अदीपिका प्रभा नास्ति अदानस्य कुतः सुखम्॥१॥&lt;/p&gt;&#xA;&lt;p&gt;हृच्छान्तिर्हि तथा नास्ति नयनार्थस्य देहिनः।&lt;br&gt;&#xA;दानेन विरहात् तद्वत् सुखं प्रेतैर्न लभ्यते॥२॥&lt;/p&gt;&#xA;&lt;p&gt;कुकर्मी  प्रेतलोकं गच्छति&#xA;यं प्रेत्य प्रेतलोकस्य त्रिलोके च यथाऽधमाः।&lt;br&gt;&#xA;भ्रमेण परमोद्विग्नास्तन्मात्सर्यकृतं फलम्॥३॥&lt;/p&gt;&#xA;&lt;p&gt;न दात्रा लभ्यते किञ्चित् कृतनाशो न विद्यते।&lt;br&gt;&#xA;स्वकर्मफलभोक्तारः प्राणिनः कर्मभोगिनः॥४॥&lt;/p&gt;&#xA;&lt;p&gt;तव यत्कुकृतं दग्धाः प्रेत्यलोकेष्ववस्थिताः।&lt;br&gt;&#xA;क्षुत्पिपासामयेनेह वह्निना परिदीपिताः॥५॥&lt;/p&gt;&#xA;&lt;p&gt;कदा तु विषयोऽस्माकं भविष्यति सुखोदयः।&lt;br&gt;&#xA;परिदाहात् कदा चास्मात् परिमोक्षो भविष्यति॥६॥&lt;/p&gt;&#xA;&lt;p&gt;मार्गामार्गविहीनो दुःखित एव जीवति&#xA;मार्गामार्गविविक्तोऽहं न ज्ञातं कर्मणः फलम्।&lt;br&gt;&#xA;क्षुत्पिपासामयो वह्निरज्ञातः प्रकटोदयः॥७॥&lt;/p&gt;</description>
    </item>
    <item>
      <title>१८. तिर्यग्वर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/18._tiryagvargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/18._tiryagvargaH/</guid>
      <description>&lt;p&gt;१८) तिर्यग्वर्गः&#xA;परद्रोहं कदापि न कुर्यात्&#xA;भक्षणं भवदन्योन्यवधबन्धावरोधनम्।&lt;br&gt;&#xA;तिर्यग्योनिं समासाद्य तस्माद् द्रोहं विवर्जयेत्॥१॥&lt;/p&gt;&#xA;&lt;p&gt;मोहोपहतचित्ताश्च शीलदानविवर्जिताः।&lt;br&gt;&#xA;तिर्यग्योनौ व जायन्ते बालास्तृष्णाविडम्बिताः॥२॥&lt;/p&gt;&#xA;&lt;p&gt;गम्यागम्यं न विन्दन्ति भक्ष्याभक्ष्यं तथैव च।&lt;br&gt;&#xA;कार्याकार्यबहिर्भूता धर्माधर्मतिरस्कृताः॥३॥&lt;/p&gt;&#xA;&lt;p&gt;पञ्चेन्द्रियजरामूढास्तृष्णापाशवशानुगाः।&lt;br&gt;&#xA;क्रोधेर्ष्यामतिसंग्रस्तास्तिर्यग्योन्युपगा नराः॥४॥&lt;/p&gt;&#xA;&lt;p&gt;पर्येष्ट्‍युपहता मर्त्याः प्रमादोपहताः सुराः।&lt;br&gt;&#xA;क्षुत्तर्षव्यसनाः प्रेताः कारणात्ते च नारकाः॥५॥&lt;/p&gt;&#xA;&lt;p&gt;के तिर्यग्योनिपरायणाः?&#xA;परस्परबधात्युक्तास्तिर्यग्योनिपरायणाः&#xA;एवं बहुविधैस्तैस्तैर्व्यसनैराकुलं जगत्॥६॥&lt;/p&gt;&#xA;&lt;p&gt;मात्सर्योपहतो दुष्कृत न कुर्यात्&#xA;न कुर्याद दुष्कृतं कर्म मात्सर्योपहतः परम्।&lt;br&gt;&#xA;मात्सर्योपहता यान्ति प्रेतास्तिर्यक्षु जन्तवः॥७॥&lt;/p&gt;&#xA;&lt;p&gt;केषां सफलं जन्म?&#xA;तेषां हि सफलं जन्म तेषां बुद्धिरवञ्चिता।&lt;br&gt;&#xA;ते च पूज्याः सदा सद्भिर्येषां धर्मे सदा मतिः॥८॥&lt;/p&gt;</description>
    </item>
    <item>
      <title>१९. क्षधावर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/19._xadhAvargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/19._xadhAvargaH/</guid>
      <description>&lt;p&gt;(१९) क्षधावर्गः&#xA;क्षुधापीडिता नरा अशुभं कुर्वन्ति&#xA;संसारे प्रायशो दुःखं त्रैधातुकक्षुधामयम्।&lt;br&gt;&#xA;येनेमे पीडिताः सत्त्वाः कुर्वन्त्यशुभमात्मनः॥१॥&lt;/p&gt;&#xA;&lt;p&gt;स्वदेहे युक्तितो वह्निर्बुभुक्षेत्यधीयते।&lt;br&gt;&#xA;शेषो दहति लोकान् वै कल्पानल इव द्रुमान्॥२॥&lt;/p&gt;&#xA;&lt;p&gt;लोकोत्तरमिमं वह्निं गच्छन्तमनुगच्छति।&lt;br&gt;&#xA;नात्मनिर्वाणसन्दृष्टं कल्पान्तरशतैरपि॥३॥&lt;/p&gt;&#xA;&lt;p&gt;नाऽनलस्य हि तद्वीर्य क्षुधाया यादृशं बलम्।&lt;br&gt;&#xA;त्रैधातुकमिदं कृत्स्नमाहारं प्रति वर्तते॥४॥&lt;/p&gt;&#xA;&lt;p&gt;मोहयेद् विविधा चिन्ता लोके मनुजसम्भवाः।&lt;br&gt;&#xA;ताः सर्वा भोजनार्थाय भवन्ति त्रिभवार्णवे॥५॥&lt;/p&gt;&#xA;&lt;p&gt;दुःखमनिर्वचनीयम्&#xA;अन्तराभवसंस्थस्य कृष्यमाणस्य कर्मभिः।&lt;br&gt;&#xA;दीर्घागमस्य यद् दुःखं न तद् वर्णयितुं क्षमम्॥६॥&lt;/p&gt;&#xA;&lt;p&gt;अविद्‍येन्धनमग्नस्य दह्यमानस्य चोष्मणा।&lt;br&gt;&#xA;गर्भस्थस्य हि यद् दुःख न तद् वर्णयितुं क्षमम्॥७॥&lt;/p&gt;</description>
    </item>
    <item>
      <title>२०. कौसीद्यवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/20._kausIdyavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/20._kausIdyavargaH/</guid>
      <description>&lt;p&gt;२०) कौसीद्यवर्गः&#xA;कौसीद्येन ज्ञानहानिः&#xA;कौसीद्यमतिमाया च दम्भः पारुष्यमेव च।&lt;br&gt;&#xA;नियातभूमयो दृष्टा ज्ञानस्य च विवर्जनम्॥१॥&lt;/p&gt;&#xA;&lt;p&gt;संश्लेषश्चाप्यसाधूनां साधूनां वर्जनं तथा।&lt;br&gt;&#xA;नाशस्य हेतवः शक्ता मिथ्यादर्शनमेव च॥२॥&lt;/p&gt;&#xA;&lt;p&gt;अदेशकालसंरंभो वाच्यावाच्यमजानतः।&lt;br&gt;&#xA;अनर्थभूमयो ह्येता विस्रम्भश्चापि तन्मयः॥३॥&lt;/p&gt;&#xA;&lt;p&gt;अनर्थभूमयः&#xA;येन तेन च सम्प्रीतिः यत्र तत्र च भोजनम्।&lt;br&gt;&#xA;लाघवं जनयत्यन्तेऽप्रशंसा चात्मनस्तथा॥४॥&lt;/p&gt;&#xA;&lt;p&gt;धैर्यनाशः स्मृतिभ्रंशो विरोधः पार्थिवेन च।&lt;br&gt;&#xA;अक्रान्तमृत्यवो ह्येते क्रूरता मनसि स्थिता॥५॥&lt;/p&gt;&#xA;&lt;p&gt;अकर्माफलतत्त्वज्ञो धर्माधर्मवहिष्कृतः।&lt;br&gt;&#xA;पुरुषः साधुनिर्मुक्तः प्रपातगमनाशयः॥६॥&lt;/p&gt;&#xA;&lt;p&gt;कौसीद्यमतिनिद्रा च रसना गृह्यते तथा।&lt;br&gt;&#xA;पुंद्वेषयोनयः प्रोक्ताः पारुष्यवचनं तथा॥७॥&lt;/p&gt;&#xA;&lt;p&gt;लोभोऽपमानस्य कारणम्&#xA;अतिलोभोऽपमानश्च अतिमानश्च चापलम्।&lt;br&gt;&#xA;धर्मवर्ज्या कामसेवा मोहस्य परिदीपिकाः॥८॥&lt;/p&gt;</description>
    </item>
    <item>
      <title>२१. करुणावर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/21._karuNAvargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/21._karuNAvargaH/</guid>
      <description>&lt;p&gt;अथ तृतीयम् उदानम्&#xA;(करुणा-दान-शीलानि क्षान्तिर्वीर्यमथापि च।&lt;br&gt;&#xA;ध्यानं प्रज्ञाऽथ निर्वाणो मनो भिक्षुश्च ते दश॥&lt;/p&gt;&#xA;&lt;p&gt;)&#xA;(२१) करुणावर्गः&#xA;करुणा मातेव हितकारिणी भवति&#xA;कृपा सर्वेषु भूतेषु  मातेव हितकारिणी।&lt;br&gt;&#xA;यां समाश्रित्य पुरुषाः प्रयान्ति सुखमुत्तमम्॥१॥&lt;/p&gt;&#xA;&lt;p&gt;दयान्वेषीह पुरुषः सर्वसत्त्वहिते रतः।&lt;br&gt;&#xA;पूजनीयः सतां याति प्रेत्य स्वर्गे च मोदते॥२॥&lt;/p&gt;&#xA;&lt;p&gt;दयावन्तः सदावर्त सर्वभूतहिते रतम्।&lt;br&gt;&#xA;तमेवं पुरुषं नित्यं प्रणमन्ति दिवौकसः॥३॥&lt;/p&gt;&#xA;&lt;p&gt;करुणान्वितो देवलोकं गच्छति&#xA;प्रयाति देवलोकं च शीलवान् करुणान्वितः।&lt;br&gt;&#xA;कृपान्वितः स पुरुषो चन्द्रमा इव शोभते॥४॥&lt;/p&gt;&#xA;&lt;p&gt;सुखार्थिना करुणा सेवितव्या&#xA;आश्रयन्ति च भूतानि गतशोका गतव्यथा।&lt;br&gt;&#xA;तस्माद् दयाप्रयत्नेन सेवितव्या सुखार्थिना॥५॥&lt;/p&gt;</description>
    </item>
    <item>
      <title>२२. दानवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/22._dAnavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/22._dAnavargaH/</guid>
      <description>&lt;p&gt;(२२) दानवर्गः&#xA;शुद्धाशुद्धदानपरिभाषा&#xA;गुणद्वादशसंयुक्तं मलैर्द्वादशभिर्विना।&lt;br&gt;&#xA;दानं भवति शुद्धं तद् विपरीतं सकल्मषम्॥१॥&lt;/p&gt;&#xA;&lt;p&gt;दानरहिता एव पुरुषाधमाः&#xA;देवानामथ (वा) नृणां धनस्य बलमुत्तमम्।&lt;br&gt;&#xA;दानेन रहिता पादे पतन्ति पुरुषाधमाः॥२॥&lt;/p&gt;&#xA;&lt;p&gt;लोभमात्सर्यमलिनाः पुत्रदारवशानुगाः।&lt;br&gt;&#xA;मनुजा निधनं यान्ति केवलाहारकांक्षिणः॥३॥&lt;/p&gt;&#xA;&lt;p&gt;लोभग्रन्थिविमोक्षाय याञ्चावृक्षक्षयाय च।&lt;br&gt;&#xA;तमोनिचयनाशाय प्रदानमिह दीयते॥४॥&lt;/p&gt;&#xA;&lt;p&gt;दाता परलोकं गच्छति&#xA;अघतां चरते दानं दातापि तदनन्तरम्।&lt;br&gt;&#xA;मार्गसन्दर्शवद् दानं परलोकं समृच्छति॥५॥&lt;/p&gt;&#xA;&lt;p&gt;दानाम्भसि नराः स्नात्वा शीलोर्मिपरिभाविते।&lt;br&gt;&#xA;ज्ञानविस्तीर्ण(विमलं) पारं दुःखस्य यान्ति वै॥६॥&lt;/p&gt;&#xA;&lt;p&gt;दोषनाशकाः त्रयो दीपाः&#xA;पुरुषेण त्रयो दीपाः प्रज्वाल्या हितमिच्छता।&lt;br&gt;&#xA;दानं शीलं तथा ज्ञानमेते दोषविनाशकाः॥७॥&lt;/p&gt;</description>
    </item>
    <item>
      <title>२३. शीलवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/23._shIlavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/23._shIlavargaH/</guid>
      <description>&lt;p&gt;(२३) शीलवर्गः&#xA;शीलं सूर्य इव शोभते&#xA;धनानामुत्तमं शीलं सूर्यो ज्योतिष्मतामिव।&lt;br&gt;&#xA;विहाय गच्छति धनं शीलं स्थितमिवाग्रतः॥१॥&lt;/p&gt;&#xA;&lt;p&gt;शीलेन त्रिदशान् याति ध्यानगोचरमेव वा।&lt;br&gt;&#xA;नास्ति शीलसमं ज्योतिरस्मिंल्लोके परत्र च॥२॥&lt;/p&gt;&#xA;&lt;p&gt;अल्पेन हेतुना स्वर्ग प्राप्नोति स्वर्गकामिकः।&lt;br&gt;&#xA;तस्माद् दुश्चरितं हित्वा नित्यं सुचरितो भवेत्॥३॥&lt;/p&gt;&#xA;&lt;p&gt;चेतनाभावितं दानं शीलं च परिरक्षितम्।&lt;br&gt;&#xA;नीयते देवसन्दत्तं पञ्चकामगुणान्वितम्॥४॥&lt;/p&gt;&#xA;&lt;p&gt;सुरक्षितेन शीलेनैव सुखं प्राप्तुं शक्यते&#xA;न माता न पिता नार्था दयिता नापि बान्धवाः।&lt;br&gt;&#xA;न सुखा (स्ते) तथा दृष्टा यथा शीलं सुरक्षितम्॥५॥&lt;/p&gt;&#xA;&lt;p&gt;शीलवान् पुरुषो सुखमवाप्नुते&#xA;शीलं त्राणमिहामुत्र शीलं गतिरिहोत्तमम्।&lt;br&gt;&#xA;शीलवान् पुरुषो नित्यं सुखात् सुखमवाप्नुते॥६॥&lt;/p&gt;</description>
    </item>
    <item>
      <title>२४. क्षान्तिवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/24._xAntivargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/24._xAntivargaH/</guid>
      <description>&lt;p&gt;(२४) क्षान्तिवर्गः&#xA;क्षमाभूषणेनैव भूषितो भवति पुमान्&#xA;क्षान्त्या विभूषितः जीव भूषितो नेतरैर्धनैः।&lt;br&gt;&#xA;धनं विना समायाति क्षान्तिं नैव कथञ्चन॥१॥&lt;/p&gt;&#xA;&lt;p&gt;क्षमावान् पुरुषः सर्वप्रियो भवति देहिनाम्।&lt;br&gt;&#xA;पूज्यते दैवतैर्नित्यं तस्मात् क्षान्तिः परन्तप !॥२॥&lt;/p&gt;&#xA;&lt;p&gt;क्षमावान् पुरुषः सर्वत्र पूज्यते&#xA;क्षमावान् पुरुषः सर्वैः क्रोधदोषैर्विवर्जितः।&lt;br&gt;&#xA;यशसा पूज्यते नित्यमिह लोके परत्र च॥३॥&lt;/p&gt;&#xA;&lt;p&gt;क्षान्तिधनं सर्वोत्तमम्&#xA;क्षान्तिर्धनं धनं शीलप्रज्ञावर्धनमेव च।&lt;br&gt;&#xA;धनान्यन्यानि शस्तानि न हितस्य कथञ्चन॥४॥&lt;/p&gt;&#xA;&lt;p&gt;सद्भिः क्षमावानेव पूज्यते&#xA;पूज्यते सततं सद्भिर्यशसा चैव पूज्यते।&lt;br&gt;&#xA;क्षमावान् पुरुषः सर्वस्तमात् क्षान्तिपरो भवेत्॥५॥&lt;/p&gt;&#xA;&lt;p&gt;क्रोधविषस्य क्षमैव भेषजम्&#xA;क्षान्तिः क्रोधविषस्यास्य भेषजं परमं मतम्।&lt;br&gt;&#xA;क्षान्त्याऽविनाशितः क्रोधोऽनर्थायोपजायते॥६॥&lt;/p&gt;</description>
    </item>
    <item>
      <title>२५. वीर्यवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/25._vIryavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/25._vIryavargaH/</guid>
      <description>&lt;p&gt;(२५) वीर्यवर्गः&#xA;देशक्रियायुक्तानि कार्याणि सिद्धयन्ति&#xA;देशकालोपपन्नस्य क्रियातिथ्योचितस्य च।&lt;br&gt;&#xA;न्यायेनारभ्यमाणस्य वीर्यस्य सकलं फलम्॥१॥&lt;/p&gt;&#xA;&lt;p&gt;न्यायदेशक्रियाहीना अधर्मेण विवर्जिताः।&lt;br&gt;&#xA;सीदन्ति कार्यनिकरा वीर्येण परिवर्जिताः॥२॥&lt;/p&gt;&#xA;&lt;p&gt;आरब्धवीर्या मोक्षं प्राप्नुवन्ति&#xA;ध्यानेनारब्धवीर्येण मोक्षं गच्छन्ति पण्डिताः।&lt;br&gt;&#xA;भवक्षिप्त इवाकारो देवलोके प्रयान्ति च॥३॥&lt;/p&gt;&#xA;&lt;p&gt;यान्यारब्धानि कार्याणि वीर्यवद् बलिना नृणा।&lt;br&gt;&#xA;तानि तानि प्रसिद्धानि विपुलानि भवन्ति च॥४॥&lt;/p&gt;&#xA;&lt;p&gt;येऽर्था लोकोत्तरे सिद्धा ये च लोकेषु सम्मताः।&lt;br&gt;&#xA;ते वीर्येण प्रसाध्यन्ते वीर्यहीना न जातु वै॥५॥&lt;/p&gt;&#xA;&lt;p&gt;मन्दवीर्य चिरोत्साहं सद्धर्मेण विवर्जितम्।&lt;br&gt;&#xA;नरो विशति लोकं (च) शशाङ्कमिव कल्मषम्॥६॥&lt;/p&gt;&#xA;&lt;p&gt;वीर्यवत्ता परमां गतिं प्रददाति&#xA;आर्याष्टाङ्गेन मार्गेण न ज्ञानपरिपालितः।&lt;br&gt;&#xA;वीर्यवत्तामहोत्साहो प्रयाति परमां गतिम्॥७॥&lt;/p&gt;</description>
    </item>
    <item>
      <title>२६. ध्यानवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/26._dhyAnavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/26._dhyAnavargaH/</guid>
      <description>&lt;p&gt;(२६) ध्यानवर्गः&#xA;स्वस्थः कः?&#xA;असंसक्तमतेर्नित्यं नित्यं ध्यानविहारिणः।&lt;br&gt;&#xA;विशुद्धमनसो नित्यमेकाग्रभिरतस्य च॥१॥&lt;/p&gt;&#xA;&lt;p&gt;यस्यैकाग्रकरं चित्तं तस्य दोषा न बाधकाः।&lt;br&gt;&#xA;स दोषभयनिर्मुक्तः स्वस्थ इत्यभिधीयते॥२॥&lt;/p&gt;&#xA;&lt;p&gt;एकाग्राभिरतञ्चेतो विवेकमनुधावति।&lt;br&gt;&#xA;सर्वतर्कविनिर्मुक्तः स्वस्थ इत्यभिधीयते॥३॥&lt;/p&gt;&#xA;&lt;p&gt;चित्तस्यैकाग्रतां वर्णयति&#xA;यस्य चित्तं ध्रुवं शान्तं निर्वाणाभिरतं सदा।&lt;br&gt;&#xA;न तस्येन्द्रियजा दोषा भवस्य शुभहेतवः॥४॥&lt;/p&gt;&#xA;&lt;p&gt;यच्च ध्यानकृतं सौख्यं यच्च (चित्तं) समाधिजम्।&lt;br&gt;&#xA;चित्तं तत्सर्वमेकाग्रमते भवति देहिनः॥५॥&lt;/p&gt;&#xA;&lt;p&gt;यतिः अलौकिकं सुखं भुङ्क्ते&#xA;एकारामस्य यतिनो यत् सुखं जायते हृदि।&lt;br&gt;&#xA;यत् सौख्यमतिविज्ञेयं न सौख्यं लौकिकं मतम्॥६॥&lt;/p&gt;&#xA;&lt;p&gt;कीदृशं चित्तं शान्तिं समधिगच्छति?&#xA;एकाग्राभिरतं चित्तं विशुद्धाकृतमेव च।&lt;br&gt;&#xA;दोषजालविनिर्मुक्तं शान्तिं समधिगच्छति॥७॥&lt;/p&gt;</description>
    </item>
    <item>
      <title>२७. प्रज्ञावर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/27._prajnAvargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/27._prajnAvargaH/</guid>
      <description>&lt;p&gt;(२७) प्रज्ञावर्गः&#xA;प्रज्ञा मातेव हितकारिणी&#xA;धर्मानुसारिणी प्रज्ञा वीर्येण परिवृंहिता।&lt;br&gt;&#xA;समाधिबलसंयुक्ता मातेव हितकारिणी॥१॥&lt;/p&gt;&#xA;&lt;p&gt;प्रज्ञा गतिपञ्चकात् त्रायते&#xA;सा हि सन्त्रायते सर्वान् पुरुषान् गतिपञ्चकात्।&lt;br&gt;&#xA;न माता न पिता तत्र गच्छन्तमनुगच्छति॥२॥&lt;/p&gt;&#xA;&lt;p&gt;प्रज्ञाशिखरमारुह्य शीलकन्दरशोभनम्।&lt;br&gt;&#xA;भवदोषमिदं सर्व पश्यति (ज्ञान) भूषणः॥३॥&lt;/p&gt;&#xA;&lt;p&gt;समाधिना भवार्णवं तरति&#xA;इन्द्रियाणीन्द्रियार्थेभ्यो यदा विन्दन्ति तत्पदम्।&lt;br&gt;&#xA;तदा समाधिना ज्ञान भवसागरमुत्तरेत्॥४॥&lt;/p&gt;&#xA;&lt;p&gt;दान-शील-तपो-ध्यानै-र्ज्ञानमेवाग्रमुच्यते।&lt;br&gt;&#xA;अपवर्गाद् यदा ज्ञानं ज्ञानशीले सुखावहे॥५॥&lt;/p&gt;&#xA;&lt;p&gt;प्रज्ञा अष्टमो मार्गस्तथागतेनोपदिष्टः&#xA;चक्षुषां च परा दृष्टा प्रज्ञोक्ता (या)सुनिर्मला।&lt;br&gt;&#xA;मार्गाणां चाष्टमो मार्गः शिवः प्रोक्तस्तथागतैः॥६॥&lt;/p&gt;&#xA;&lt;p&gt;प्रज्ञाबलं सर्वोत्तमम्&#xA;चतुर्णा चैव सत्यानामग्रे द्वे तु प्रकीर्तिते।&lt;br&gt;&#xA;बालानां च सदा दृष्टं प्रज्ञाबलमिहोत्तमम्॥७॥&lt;/p&gt;</description>
    </item>
    <item>
      <title>२८. निर्वाणवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/28._nirvANavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/28._nirvANavargaH/</guid>
      <description>&lt;p&gt;(२८) निर्वाणवर्गः&#xA;क्लेशक्षय एव निर्वाणमार्गः&#xA;क्लेशक्षयात् परं सौख्यं कथयन्ति मनीषिणः।&lt;br&gt;&#xA;एष निर्वाणगो मार्गः कथितस्तत्त्वदर्शकैः॥१॥&lt;/p&gt;&#xA;&lt;p&gt;तत्पदं शाश्वतं जुष्टं कथयन्ति तथागताः।&lt;br&gt;&#xA;यत्र जन्म न मृत्युर्न विद्यते दुःखसम्भवः॥२॥&lt;/p&gt;&#xA;&lt;p&gt;विभूतस्याप्रमत्तस्य शान्तस्य वनचारिणः।&lt;br&gt;&#xA;अलोलुपस्य वीरस्य निर्वाणस्य विभूतयः॥३॥&lt;/p&gt;&#xA;&lt;p&gt;विषयेष्वप्रमत्तो निर्वाणं नातिचिरं प्राप्नोति&#xA;मित्रामित्रप्रहीणस्य भवरागविवर्जिनः।&lt;br&gt;&#xA;विषयेष्वप्रमत्तस्य निर्वाणं नातिदूरतः॥४॥&lt;/p&gt;&#xA;&lt;p&gt;शुभकर्त्तृ निर्वाणं प्राप्नोति&#xA;शुभकार्येषु सक्तस्य मैत्रीकारुण्यभाविनः।&lt;br&gt;&#xA;संसारभयभीतस्य निर्वाणं नातिदूरतः॥५॥&lt;/p&gt;&#xA;&lt;p&gt;कौसीद्यविरहितः त्वरितं निर्वाणं याति&#xA;क्लेशक्षयविधिज्ञस्य नैरात्म्यस्यापि तस्य च।&lt;br&gt;&#xA;कौसीद्याच्चैव मुक्तस्य निर्वाणं नातिदूरतः॥६॥&lt;/p&gt;&#xA;&lt;p&gt;वश्येन्द्रियस्य शान्तस्य निर्वाणं समीपतरम्&#xA;चतुःसत्यविधिज्ञस्य त्रिदोषवधसेविनः।&lt;br&gt;&#xA;वश्येन्द्रियस्य शान्तस्य निर्वाणं नातिदूरतः॥७॥&lt;/p&gt;</description>
    </item>
    <item>
      <title>२९. मार्गवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/29._mArgavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/29._mArgavargaH/</guid>
      <description>&lt;p&gt;(२९) मार्गवर्गः&#xA;आर्यचतुष्टयोपासकः पारं गच्छति&#xA;सत्यानि चत्वारि शिवानि तानि,&#xA;सुभावितान्येव समीक्ष्य विद्वान्।&lt;br&gt;&#xA;सुचिन्तको जाति-जरा-भयेभ्यः,&#xA;प्रमुच्यये पारमुपैति शान्तः॥१॥&lt;/p&gt;&#xA;&lt;p&gt;कामेषु सक्तः भवभोगबद्धः भवति&#xA;अचिन्तको यस्तु विभूतबुद्धिः&#xA;कामेषु सक्तो भवभोगबद्धः।&lt;br&gt;&#xA;स बन्धनैः काममयैर्निबद्धो,&#xA;न मुच्यते जाति-जरा-भयेभ्यः॥२॥&lt;/p&gt;&#xA;&lt;p&gt;भवार्णवे सुखद्रष्टा अन्ते नरकं याति&#xA;विचिन्त्य यो दुःखमिदं विशालं,&#xA;न खेदमायाति भवार्णवेभ्यः।&lt;br&gt;&#xA;स कामवाणैर्निहतो हि मूढः,&#xA;कष्टामवस्थां नरकेऽपि याति॥३॥&lt;/p&gt;&#xA;&lt;p&gt;आभ्यन्तरं क्षेमसुखं च हित्वा,&#xA;किं कामभोगाभिरता हि बालाः।&lt;br&gt;&#xA;नैते बिजानन्ति भयं च तीव्र-&#xA;मभ्येति मृत्युर्ज्वलनप्रकाशः॥४॥&lt;/p&gt;&#xA;&lt;p&gt;तत्त्वमार्गप्रदर्शकैः किमुक्तम्?&#xA;अनित्यदुःखशून्योऽयमात्मा कारकवर्जितः।&lt;br&gt;&#xA;संसारः कथितो बुद्धैः तत्त्वमार्गप्रदर्शकैः॥५॥&lt;/p&gt;</description>
    </item>
    <item>
      <title>३०. भिक्षुवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/30._bhixuvargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/30._bhixuvargaH/</guid>
      <description>&lt;p&gt;३०) भिक्षुवर्गः&#xA;आदर्शो भिक्षुः लोकमार्गदर्शकः&#xA;यो हिनस्ति न भूतानि मित्रवेत्ता सदाऽक्षयः।&lt;br&gt;&#xA;पितृवत् सर्वभूतानि लोकस्तमनुपश्यति॥१॥&lt;/p&gt;&#xA;&lt;p&gt;अदत्तादानविरतो नित्यं ज्ञानी जितेन्द्रियः।&lt;br&gt;&#xA;प्रशान्तदेहकर्मा (च) तीर्णसम्भवसङ्क्रमः॥२॥&lt;/p&gt;&#xA;&lt;p&gt;नाप्यालेख्यगता नापि चक्षुषा सा निरीक्ष्यते।&lt;br&gt;&#xA;हतकामो दृष्टसत्यो मुक्तस्तादृश उच्यते॥३॥&lt;/p&gt;&#xA;&lt;p&gt;समलोष्टाश्मकनकः वीतशोकः समाहितः।&lt;br&gt;&#xA;न क्लेशोरगसम्पृक्तः स सौख्यं ध्रुवमाप्नुयात्॥४॥&lt;/p&gt;&#xA;&lt;p&gt;कः भिक्षुर्विद्यते?&#xA;अर्थानर्थसमो यस्य लाभालाभौ तथैव च।&lt;br&gt;&#xA;सुखदुःखसमायुक्तः भिक्षुः स खलु कथ्यते॥५॥&lt;/p&gt;&#xA;&lt;p&gt;मित्रामित्रप्रहीणो यः समचेता जितेन्द्रियः।&lt;br&gt;&#xA;विभेति यो न विषयैः विज्ञेयस्तादृशो यतिः॥६॥&lt;/p&gt;&#xA;&lt;p&gt;विषयद्वेषी निर्वाणमधिगच्छति&#xA;विषमत्वाद्धि विषयान् द्वेष्टि धीरो गतव्यथः।&lt;br&gt;&#xA;न तस्य दूरे निर्वाणं सम्यक्सम्बुद्धदेशितम्॥७॥&lt;/p&gt;</description>
    </item>
    <item>
      <title>३१. पुण्यवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/31._puNyavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/31._puNyavargaH/</guid>
      <description>&lt;p&gt;अथ चतुर्थम् उदानम्&#xA;(पुण्य-देव-सुखैर्मित्र-राज-स्तुतिभिरन्विताः।&lt;br&gt;&#xA;सद्‍धर्मस्मृतिवैपुल्यै गृहीतोऽयं समुच्चयः॥&lt;/p&gt;&#xA;&lt;p&gt;)&#xA;(३१) पुण्यवर्गः&#xA;पुण्यप्रशंसा&#xA;रमणीयानि पुण्यानि फलं तेषां परं शुभम्।&lt;br&gt;&#xA;तस्मात् कुरुत पुण्यानि नास्ति पुण्यसमं धनम्॥१॥&lt;/p&gt;&#xA;&lt;p&gt;पुण्यं निधानमक्षय्यं पुण्यं रत्नमनुत्तमम्।&lt;br&gt;&#xA;प्रदीपसदृशं पुण्यं मातृवत् पितृवत् सदा॥२॥&lt;/p&gt;&#xA;&lt;p&gt;पुण्यं कृत्वा गता देवाः पुण्यं नयति सद्गतिम्।&lt;br&gt;&#xA;पुण्यं कृत्वा नरा लोके मोदन्ते त्रिदिवे हि (ते)॥३॥&lt;/p&gt;&#xA;&lt;p&gt;पुण्यं परं सुखम्&#xA;पुण्याधिका हि पुरुषा भवन्ति सुखिनः सदा।&lt;br&gt;&#xA;तस्मात् कुरुत पुण्यानि नास्ति पुण्यसमं सुखम्॥४॥&lt;/p&gt;&#xA;&lt;p&gt;पुण्यं कृत्वा गता देवाः पुण्यप्रियधनस्य च।&lt;br&gt;&#xA;हेतुभूतं सदा दृष्टं तस्मात् पुण्यं परं सुखम्॥५॥&lt;/p&gt;</description>
    </item>
    <item>
      <title>३२. देववर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/32._devavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/32._devavargaH/</guid>
      <description>&lt;p&gt;(३२) देववर्गः&#xA;सौगतमार्गे चरन्तः पुरुषा देवतुल्याः&#xA;पन्थानो मुनिना शास्त्रे उक्ता ये तत्त्वदर्शिना।&lt;br&gt;&#xA;तैस्तु सम्प्रस्थितास्ते (हि) पुरुषा देवसम्मताः॥१॥&lt;/p&gt;&#xA;&lt;p&gt;सुगतोक्तो मार्गः&#xA;सत्यं हि दानं च तथैव मैत्री&#xA;सत्त्वेषु रक्षा प्रियवादिता च।&lt;br&gt;&#xA;सम्यक्त्वदृष्टिर्विमलं मनश्च&#xA;पन्थानमाहुस्त्रिदिवस्य बुद्धाः॥२॥&lt;/p&gt;&#xA;&lt;p&gt;शुक्लधर्मसमायुक्तः शुक्लचित्तसमन्वितः।&lt;br&gt;&#xA;सुखात् सुखतरं याति ज्योतिर्ज्योतिःपरायणः॥३॥&lt;/p&gt;&#xA;&lt;p&gt;ज्योति(हि)र्ज्योतिषा पूर्ण दीपो दीपान्तराद् यथा।&lt;br&gt;&#xA;तस्माद्धि परमांल्लोकान् प्रयाता सम्प्रपद्यते॥४॥&lt;/p&gt;&#xA;&lt;p&gt;आचारवान् देवानामन्तिकं व्रजेत्&#xA;यस्य शुद्धं सदा चित्तं निर्मलं मणिवत् सदा।&lt;br&gt;&#xA;स शान्तो निर्ममो धीमान् देवानामन्तिकं व्रजेत्॥५॥&lt;/p&gt;&#xA;&lt;p&gt;ध्यानशीलसमाधिभ्यो यस्य चित्तं शुभान्वितम्।&lt;br&gt;&#xA;स धीमान् काञ्चनप्रख्यो देवानामन्तिकं व्रजेत्॥६॥&lt;/p&gt;</description>
    </item>
    <item>
      <title>३३. सुखवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/33._sukhavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/33._sukhavargaH/</guid>
      <description>&lt;p&gt;३३) सुखवर्गः&#xA;सुखस्वरूपनिरूपणम्&#xA;अनुत्तरेषु सौख्येषु ध्यानोपात्तेषु ये रताः।&lt;br&gt;&#xA;तेषां सुखं यथावत् स्यात् निर्वाणपुरदर्शकम्॥१॥&lt;/p&gt;&#xA;&lt;p&gt;नवेन सुखदुःखेन पुराणमभिहन्यते।&lt;br&gt;&#xA;देवस्यैतन्नवेनैव पुराणमभिहन्यते॥२॥&lt;/p&gt;&#xA;&lt;p&gt;धू(म) मिश्रं यथा काष्ठं वि(ष्ठा) मिश्रं यथोदनम्।&lt;br&gt;&#xA;तथा सुखमिदं सर्वमस्वत्वं नावगम्यते॥३॥&lt;/p&gt;&#xA;&lt;p&gt;निर्वाणपुरगामिनां सुखम्&#xA;तत् सुखं यद् वितृष्णानामेकान्तसुखचारिणाम्।&lt;br&gt;&#xA;निर्मोहिणामरागाणां निर्वाणपुरगामिनाम्॥४॥&lt;/p&gt;&#xA;&lt;p&gt;तेषां विमलमाद्यन्तं सौख्यानामपि तत् सुखम्।&lt;br&gt;&#xA;येषां तृष्णानुगा चाशा सर्वथा नैव चेतसि॥५॥&lt;/p&gt;&#xA;&lt;p&gt;सङ्गृहीतस्य चित्तस्य निरात्मस्य च सर्वतः।&lt;br&gt;&#xA;कार्याकार्येषु मूढस्य सुखं नित्यमुपस्थितम्॥६॥&lt;/p&gt;&#xA;&lt;p&gt;कः श्रेष्ठः सुखी?&#xA;सा बहिर्निहता येन नन्दिसंसारहेतुकी।&lt;br&gt;&#xA;स धीरः पारगः श्रेष्ठः सुखी निर्वाणमाश्रितः॥७॥&lt;/p&gt;</description>
    </item>
    <item>
      <title>३४. मित्रवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/34._mitravargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/34._mitravargaH/</guid>
      <description>&lt;p&gt;३४) मित्रवर्गः&#xA;कः पापान्निवारयति?&#xA;तन्मित्रं मित्रमित्युक्तं यन्मित्रं साम्परायिकम्।&lt;br&gt;&#xA;निवर्तयति यः पापाद् व्यसनाच्चापि रक्षति॥१॥&lt;/p&gt;&#xA;&lt;p&gt;प्रवेशयति यन्नित्यं तद्धितं साम्परायिकम्।&lt;br&gt;&#xA;मित्रं भवति तन्नृणां न मित्रं पापकारकम्॥२॥&lt;/p&gt;&#xA;&lt;p&gt;संसर्गजा दोषगुणा भवन्ति&#xA;अपूतिः पूतिसंश्लेषात् पूतिरेवोपजायते।&lt;br&gt;&#xA;न पूतिः पूतसंश्लेषमपूतिं कर्त्तुमर्हति॥३॥&lt;/p&gt;&#xA;&lt;p&gt;यादृशेन (हि) संश्लेषं कुरुते पुरुषः सदा।&lt;br&gt;&#xA;तद्दोषात् सदृशो दृष्टः शुभो वा यदि वाऽशुभः॥४॥&lt;/p&gt;&#xA;&lt;p&gt;न शुभं दुःखकारकम्&#xA;शुभार्थी पुरुषः सर्वानशुभान्नैव सेवते।&lt;br&gt;&#xA;तेनासौ दुःखमाप्नोति न शुभं दुःखकारणम्॥५॥&lt;/p&gt;&#xA;&lt;p&gt;गुणदोषयोर्लक्षणम्&#xA;संश्लेषजा गुणाः दृष्टा दोषाः संश्लेषजातयः।&lt;br&gt;&#xA;लक्षणं गुणदोषाणामिदमुक्तं स्वभावजम्॥६॥&lt;/p&gt;&#xA;&lt;p&gt;यशसा युज्यते यो हि नित्यं साधुसमागमात्।&lt;br&gt;&#xA;असाधुऽसङ्गमाच्छ्रीघ्रं प्रयाति पुरुषाधमः॥७॥&lt;/p&gt;</description>
    </item>
    <item>
      <title>३५. राजाववादवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/35._rAjAvavAdavargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/35._rAjAvavAdavargaH/</guid>
      <description>&lt;p&gt;(३५) राजाववादवर्गः&#xA;धार्मिको राजा स्वर्ग याति&#xA;भुवं परिजनो पश्यन् धर्मचारी जितेन्द्रियः।&lt;br&gt;&#xA;स राजा धार्मिको धीमान् स्वर्गलोकोपपत्तये॥१॥&lt;/p&gt;&#xA;&lt;p&gt;कः लोभनिर्मुक्तो राजा?&#xA;नियतं यः करं काले धर्मेण परिभुज्यते।&lt;br&gt;&#xA;स राजा लोभनिर्मुक्तो यामानामधिपो भवेत्॥२॥&lt;/p&gt;&#xA;&lt;p&gt;राज्ञः स्वरूपम्&#xA;क्षमावान् प्रियवाक्यो यः क्रोधहर्षादिधारकः।&lt;br&gt;&#xA;स महीं पालयेत्त्वेनां लोके हि श्रेष्ठतां गतः॥३॥&lt;/p&gt;&#xA;&lt;p&gt;अपक्षपातिनः श्रद्धा मित्रेण च (वि)हन्यते।&lt;br&gt;&#xA;स राजन्यसभाजेता देवलोकाय कल्प्यते॥४॥&lt;/p&gt;&#xA;&lt;p&gt;बद्धदर्शी महात्मा यो गुरुपूजक एव च।&lt;br&gt;&#xA;अलोलो यो दृढमतिर्देवानामन्तिकं व्रजेत्॥५॥&lt;/p&gt;&#xA;&lt;p&gt;पूर्वे यत् पितृभिर्दत्तं देवानुपदिशन्ति च।&lt;br&gt;&#xA;न च हिंसति भूतानि स देवेषूपपद्यते॥६॥&lt;/p&gt;</description>
    </item>
    <item>
      <title>३६. स्तुतिवर्गः</title>
      <link>https://vishvAsa.github.io/tipiTaka/shAstrapiTaka/kosha/dharmasamuchchayaH/36._stutivargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/kosha/dharmasamuchchayaH/36._stutivargaH/</guid>
      <description>&lt;p&gt;(३६) स्तुतिवर्गः&#xA;बुद्ध-स्तुतिः&#xA;समसत्त्वाग्रवेदाय सर्वसत्त्वेषु बन्धवे।&lt;br&gt;&#xA;सन्मार्गसार्थवाहाय भवबन्धनभेदिने॥१॥&lt;/p&gt;&#xA;&lt;p&gt;(ना)नादृष्टिविभेदाय सर्वसंशयमोचिने।&lt;br&gt;&#xA;सम्यग्दृष्टिनिवेशाय नमः सञ्ज्ञानचक्षुषे॥२॥&lt;/p&gt;&#xA;&lt;p&gt;सर्वसङ्कटभेदाय त्रिदोषमलशोधिने।&lt;br&gt;&#xA;नमो नक्षत्रभूताय सर्वबीजफलोरुहे॥३॥&lt;/p&gt;&#xA;&lt;p&gt;सर्वप्रज्ञाकराग्राय सर्वध्यानाग्रवेदिने।&lt;br&gt;&#xA;सर्वरत्नोत्तमार्याय नमोऽलानाग्रदर्शिने॥४॥&lt;/p&gt;&#xA;&lt;p&gt;इयं सा लोकनाशस्य विप्रयुक्तस्य तापिनः।&lt;br&gt;&#xA;प्रतिमा दृश्यते शान्ता मोक्षमुद्‍घाट्‍यकारिका॥५॥&lt;/p&gt;&#xA;&lt;p&gt;समर्चतीमां नित्यं (यः) पुरुषः शान्तमानसः।&lt;br&gt;&#xA;स मुच्यते भवभयान्निवृत्तिं चाधिगच्छति॥६॥&lt;/p&gt;&#xA;&lt;p&gt;एतच्छान्तपदं रम्यमेतन्नैष्ठिकमुच्यते।&lt;br&gt;&#xA;यदयं भाषते धर्म निर्वाणपुरदेशिकः॥७॥&lt;/p&gt;&#xA;&lt;p&gt;अस्य वाक्यं समालम्ब्य पुरुषाधीनविक्रमाः।&lt;br&gt;&#xA;आकर्षन्ति पदं नित्यं यदनन्तसुखावहम्॥८॥&lt;/p&gt;&#xA;&lt;p&gt;एतत् पूर्व समारुहय पुरुषास्तत्त्वचिन्तकाः।&lt;br&gt;&#xA;त्रिलोकौघार्णवं घोरं तरन्ति भवसागरम्॥९॥&lt;/p&gt;&#xA;&lt;p&gt;अयं स चक्षुर्लोकस्य समन्ताद्धि विचक्षुषः।&lt;br&gt;&#xA;अयं ज्योतिः परं ज्योतिर्यज्ज्योतिःकाष्ठसम्भवम्॥१०॥&lt;/p&gt;</description>
    </item>
  </channel>
</rss>
