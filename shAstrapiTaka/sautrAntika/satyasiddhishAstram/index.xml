<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;सत्यसिद्धिशास्त्रम् on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/shAstrapiTaka/sautrAntika/satyasiddhishAstram/</link>
    <description>Recent content in &#43;सत्यसिद्धिशास्त्रम् on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/shAstrapiTaka/sautrAntika/satyasiddhishAstram/index.xml" rel="self" type="application/rss+xml" />
    <item>
      <title>01 अथ प्रस्थानस्कन्धः</title>
      <link>https://vishvAsa.github.io/tipiTaka/shAstrapiTaka/sautrAntika/satyasiddhishAstram/01_atha_prasthAnaskandhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/sautrAntika/satyasiddhishAstram/01_atha_prasthAnaskandhaH/</guid>
      <description>&lt;p&gt;श्रीरस्तु&#xA;सत्यसिद्धिशास्त्रम्&#xA;श्रीमदाचार्यहरिवर्मणः कृतिः&#xA;१ प्रस्थानस्कन्धे बुद्धरत्नाधिकारे&#xA;आद्यसम्पद्वर्ग&#xA;१. अभिवन्द्याभिवन्द्यं प्राक् सम्यक् सम्बुद्धमात्मना।&lt;br&gt;&#xA;सर्वज्ञमर्हच्छास्तारं महान्तं लोकसंहितम्॥&lt;/p&gt;&#xA;&lt;p&gt;२. सुविशुद्धञ्च सद्धर्मं आर्यश्रावकमण्डलम्।&lt;br&gt;&#xA;व्याचिकीर्षामि लोकानां हिताय जिनभाषणम्॥&lt;/p&gt;&#xA;&lt;p&gt;३. शास्त्रं सूत्रान्वितं सम्यक् धर्मताऽप्रविलोमकम्।&lt;br&gt;&#xA;शमोपगामि वै सम्यक् ज्ञानशास्त्रमितीर्यते॥&lt;/p&gt;&#xA;&lt;p&gt;४. न दृष्टौ चन्द्रसूर्यौ च प्रकृत्यातिप्रभास्वरौ।&lt;br&gt;&#xA;धूमाभ्रधूलीमिहिकामुखैः व्योम्नि यथाऽऽवृत्तौ॥&lt;/p&gt;&#xA;&lt;p&gt;५. मिथ्याशास्त्रपरीतः सत्सूत्रार्थो न प्रकाशते।&lt;br&gt;&#xA;सदर्थस्यास्फुटीभावात् कुज्ञानस्योद्धाटितं मुखम्॥&lt;/p&gt;&#xA;&lt;p&gt;६. आपत्तिदुर्यशश्चित्तकौकृत्यक्कमथादयः।&lt;br&gt;&#xA;चित्तंविक्षेपकायासाः कुज्ञानोद्धाटिता इमे॥&lt;/p&gt;&#xA;&lt;p&gt;७. आपत्तिमुख्यानायासान् योऽपोहितुमिच्छति।&lt;br&gt;&#xA;सम्यक् शास्त्रेच्छया गच्छेत् गभीरज्ञानिनं स च॥&lt;/p&gt;&#xA;&lt;p&gt;८. निषेवणञ्च तस्यैव सम्यक् छास्त्रस्य मूलकम्।&lt;br&gt;&#xA;सच्छास्त्रहेतोरुत्कृष्टपुण्याद्याः प्रभवन्ति हि॥&lt;/p&gt;</description>
    </item>
    <item>
      <title>02 अथ दुःखसत्यस्कन्धः</title>
      <link>https://vishvAsa.github.io/tipiTaka/shAstrapiTaka/sautrAntika/satyasiddhishAstram/02_atha_duHkhasatyaskandhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/sautrAntika/satyasiddhishAstram/02_atha_duHkhasatyaskandhaH/</guid>
      <description>&lt;p&gt;अथ दुःखसत्यस्कन्धः।&lt;br&gt;&#xA;३६ दुःखसत्यस्कन्धे रूपाधिकारे&#xA;रूपलक्षणवर्गः&#xA;(पृ) पूर्वमवादीः सत्यसिद्धिशास्त्रं प्रवक्ष्यामीति। इदानीं वक्तव्यं किं तत् सत्यमिति। (उ) सत्यं नाम चत्वारि [आर्य] सत्यानि यदुत दुःखं दुःखसमुदयो दुःखनिरोधो दुःखनिरोधगामिनी पतिपत्। पञ्चोपादानस्कन्धा दुःखम्। कर्मक्लेशाश्च दुःखसमुदयः। दुःखक्षयो दुःखनिरोधः। अष्टाङ्गिकमार्गो दुःखनिरोधगामिनी प्रतिपत्। इतीमं धर्मं साधयितुमिदं शास्त्रं निबध्यते। तथागतः स्वयमिमं धर्मं साधयन्नपि सत्त्वानां तारणाय तत्र तत्र विप्रकीर्णं देशितवान्। चतुरशीतिसहस्रात्मकं धर्मपिटकं स संक्षिप्योवाच। तत्र चत्वारि प्रतिशरणानि अष्टौ हेतव [इत्यादि]। तेषामर्थं केचिदुपेक्ष्य नावोचन्। केचित् संक्षिप्यावोचन्। अथेदानीं तेषामर्थविनिश्चयाय अनुसंकलय्य विवक्षामि।&lt;br&gt;&#xA;(पृ) यद्भवानाह-पञ्चोपादानस्कन्धा दुःखसत्यमिति। के ते पञ्च। (उ) रूपस्कन्धः, विज्ञानस्कन्धः, संज्ञावेदनासंस्कारस्कन्धाः। रूपस्कन्धो यदुत चत्वारि महाभूतानि चत्वारि महाभूतान्युपादाय धर्माश्च। चत्वारि महाभूतानि तान्युपादाय धर्माश्चाभिसंक्षिप्य रूपमित्युच्यते। चत्वारि महाभूतानि पृथिव्यप्तेजोवायवः। रूपरसगन्धस्पर्शानुपादाय सिध्यन्ति चत्वारि महाभूतानि। तान्युपादाय सिध्यन्ति चक्षुरादीनि पञ्चेन्द्रियाणि। तेषां मिथः संस्पर्शाच्छब्दः।&lt;br&gt;&#xA;पृथिवीति। रूपादिसमवायः काठिन्यबहुलः पृथिवीत्युच्यते। तथा स्नेहबहुलः अब्धातुः। ऊष्मबहुलस्तेजोधातुः। लध्वीरणबहुलो वायुधातुः। चक्षुरिन्द्रियमिति रूपाणि प्रतीत्य [उत्पन्नस्य] चक्षुर्विज्ञानस्याश्रय एव। [यस्तु] तत्सभागः अनाश्रयः [तदपि] चक्षुरिन्द्रियं [तत्साजात्यात्]। तथान्यानीन्द्रियाण्यपि। रूपमिति। चक्षुर्विज्ञानस्यालम्बनमेव। तत्सभागोऽनालम्बनं तु [तत्साजात्यात्] रूपम्। रसगन्धस्पर्शा अप्येवम्। एषां मिथः संस्पर्शाच्छब्दो भवति॥&lt;/p&gt;</description>
    </item>
    <item>
      <title>03 अथ समुदयसत्यस्कन्धः</title>
      <link>https://vishvAsa.github.io/tipiTaka/shAstrapiTaka/sautrAntika/satyasiddhishAstram/03_atha_samudayasatyaskandhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/sautrAntika/satyasiddhishAstram/03_atha_samudayasatyaskandhaH/</guid>
      <description>&lt;p&gt;अथ समुदयसत्यस्कन्धः&#xA;९५ समुदयसत्यस्कन्धे कर्माधिकारे&#xA;कर्मलक्षणवर्गः&#xA;शास्त्रमाह-दुःखसत्यं परिसमाप्य समुदयसत्यमिदानीं वक्ष्यत इति। तत्र कर्म क्लेशाश्च समुदयसत्यम्। त्रिविधं कर्म कायिकं वाचिकं मानसिकमिति। कायेन कृतं कर्म कायिकम्। तत् त्रिविधं अकुशलं प्राणातिपातादि। कुशलं चैत्यवन्दनादि। अव्याकृतं तृणच्छेदादि।&lt;br&gt;&#xA;(पृ) यदि कायेन कृतं कायिकम्। तदा घटादिद्रव्यमपि कायिकं कर्म स्यात्। कायेन कृतत्वात्। (उ) घटादि कायिककर्मणः फलम् न कायिकं कर्म। हेतुफलयोर्भेदात्। (पृ) न स्यात्कायिकं कर्म। कस्मात्। कायस्पन्दनकृतं कायिकं कर्म। संस्कृतधर्माणां क्षणिकत्वात् न स्यात्स्पन्दनम्। (उ) इदं क्षणिकवर्गे प्रत्युक्तं यदेकस्मिन् धर्म उत्पद्यमानेऽन्यस्यापचय उपचयो वा [तत्] कायिकं कर्मेति। (पृ) तथा चेत् काय एव कायिकं कर्म भवेत्। अन्यत्रोत्पद्यमानत्वात्। न तु कायेन कृतं कायिकं कर्म। (उ) कायः कर्मक्रियायाः साधनम्। कायेऽन्यत्रोत्पद्यमाने पुण्यपापसमुदयः कर्म। अतो न काय एव कर्म। (पृ) पुण्यपापसमुदयोऽविज्ञप्तिः। कायविज्ञप्तिः कथम्। (उ) कायेऽन्यत्रोत्पद्यमाने क्रियमाणा विज्ञप्तिः कायविज्ञप्तिर्भवति। (पृ) कायविज्ञप्तिः कुशला वाऽकुशला वा। कायस्तु न तथा। अतो न कायविज्ञप्तिः स्यात्। (उ) चित्तबलात् कायेऽन्यत्रोत्पद्यमाने कर्म समुदेति। अतस्तत्समुदयो यदि वा कुशलो [यदि वा] अकुशलः न तु साक्षात्कायिकः। तथा वाचिककर्मापि। न तु तत् साक्षाच्छब्दव्यवहार [रूपम्]। चित्तबलात् शब्दव्यवहारसमुदितं कर्म कुशलमकुशलं वाचिकं कर्मेत्युच्यते। एवं मानसं कर्मापि। य इमं सत्त्वं हन्मीति अध्यवसितचित्तो भवति। तस्य तस्मिन् समये पापं समुदेति। एवं पुण्यमपि।&lt;br&gt;&#xA;(पृ) यथा कायवाग्भ्यां पृथगस्ति कर्म। [तथा] मनोऽपि मानसकर्मणोऽन्यदेव। (उ) तत् द्विधा भवति मन एव मानसं कर्म मनस उत्पन्नं वा मानसं कर्म इति। सत्त्वं हन्मीति यदध्यवसितं मनः तदकुशलं मन एव मनसं कर्म। तत्कर्म पापसञ्चयरूपं कायिकवाचिककर्मातिशायकम्। यदि चित्तमनध्यवसितम्। तदा मनः कर्मणोऽन्यत्।&lt;br&gt;&#xA;(पृ) विज्ञप्तिलक्षणं ज्ञातम्। विज्ञप्तित उत्पन्नोऽन्यःकर्मसमुदयः। किं [तस्य] लक्षणम्। (उ) तदविज्ञप्तिरेव। (पृ) किं केवलमस्ति कायिकवाचिकाविज्ञप्तिरेव न मानसिकाविज्ञप्तिः। (उ) मैवम्। कस्मात्। नह्यस्ति तत्र कारणं केवलं कायिकवाचिकाविज्ञप्तिरेवास्ति न मानसिकाविज्ञप्तिरिति। सूत्रे चोक्तं द्विधा कर्म-चेतना वा चेतयित्वा वा [कर्मे] ति। चेतना मानसं कर्म। चेतयित्वा [कर्म] त्रिविधम्-चेतनासञ्चितं कर्म कायिकं वाचिकं कर्मेति। तत्र मानसं कर्म गुरुतरमिति पश्चाद्वक्ष्यते। गुरुतरकर्मसञ्चितमविज्ञप्त्याख्यं सदा सन्तानेन प्रवर्तते। अतो ज्ञायते मानसिककर्मणोऽपि अविज्ञप्तिरस्तीति॥&lt;/p&gt;</description>
    </item>
    <item>
      <title>04 अथ निरोधसत्यस्कन्धः</title>
      <link>https://vishvAsa.github.io/tipiTaka/shAstrapiTaka/sautrAntika/satyasiddhishAstram/04_atha_nirodhasatyaskandhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/sautrAntika/satyasiddhishAstram/04_atha_nirodhasatyaskandhaH/</guid>
      <description>&lt;p&gt;अथ निरोधसत्यस्कन्धः&#xA;१४१ निरोधसत्यस्कन्धे आद्यः&#xA;प्रज्ञप्तिस्थापनवर्गः&#xA;शास्त्रमाह-त्रिविधचित्तानां निरोधो निरोधसत्यं यदुत प्रज्ञप्तिचित्तं धर्मचित्तं शून्यताचित्तम्। (पृ) कथमेषां त्रयाणां चित्तानां निरोधः। (उ) प्रज्ञप्तिचित्तं बहुश्रुतप्रत्ययज्ञानेन वा निरुध्यते। चिन्तनाप्रत्ययज्ञानेन वा निरुध्यते। धर्मचित्तमूष्मगतादिधर्मेषु शून्यताबुद्धया निरुध्यते। शून्यताचित्तं निरोधसमापत्त्यवतरणेन निरुध्यते। यदि वाऽनुपधिशेषनिर्वाणेऽवतरतः सन्तानसमुच्छेदे निरुध्यते।&lt;br&gt;&#xA;(पृ) कतमा प्रज्ञप्तिः। (उ) स्कन्धानुपादाय ये विकल्पा तद्यथा पञ्चस्कन्धानुपादाय पुरुष इत्युच्यते। रूपरसगन्धस्पर्शानुपादाय घट इत्युच्यते इत्यादि। (पृ) कस्मादियं प्रज्ञप्तिः। (उ) सूत्रे भगवानाह-&#xA;यथाह्यङ्गसम्भाराद्भवति शब्दो रथेति च।&lt;br&gt;&#xA;एवं स्कन्धेषु सत्स्वेव भवति सत्त्वेति संवृतिः॥&lt;/p&gt;&#xA;&lt;p&gt;इति।&lt;br&gt;&#xA;यथा च भगवान् भिक्षूनवोचत्-धर्मा अनित्या दुःखाः शून्या अनात्मानः प्रतीत्यसमुत्पन्ना अनियतस्वभावा नाममात्रमनुस्मरणमात्रं भोगमात्रम्। इमानेव पञ्चस्कन्धानुपादाय नाना नाम प्रवर्तते सत्त्वो मनुष्यो देव इत्यादि इति। सूत्रेऽस्मिन् वस्तुसतो धर्मस्य प्रतिषेधादुच्यते नाममात्रमिति।&lt;br&gt;&#xA;किञ्चाह भगवान्-द्वे सत्ये परमार्थसत्यं संवृतिसत्यमिति। परमार्थसत्यं यदुत रूपादयो धर्मा निर्वाणञ्च। संवृतिसत्यं यत् प्रज्ञप्तिमात्रं निःस्वभावम्। यथा रूपादिप्रत्ययो घटः सिध्यति। तथा पञ्चस्कन्धप्रत्ययः पुरुषः सिध्यति। (पृ) यदि परमार्थतो नास्तीदम्। लोकसत्यस्य क उपयोगः। (उ) लौकिकाः सत्त्वा लोकसत्यमुपादायोपयोजयन्ति। केनेदं ज्ञायते। यथा चित्रितोऽग्निरित्युक्तौ जनाः श्रद्दधन्ते। बुद्धा भगवन्तो लौकिकानां प्रज्ञप्तितो वियोजनाय लोकसत्येन व्यवहरन्ति। यथोक्तं सूत्रे-नाहं [भिक्षवो] लोकेन विवदामि। लोकश्च मया विवदति। न [भिक्षवः] धर्मवादी [केनचिल्लोके] विवदति। इति।&lt;br&gt;&#xA;पुरा किल जना वस्तूपभोगकामनया वहुवस्तुनामुत्पत्तिकाले घट इत्यादि नाम स्थापयाञ्चक्रुः। सद्धर्मे सति नोपयोगो लभ्येत। अतो लोकसत्यमित्युच्यते। सत्यद्वय उक्ते भगवतः शासनं सुविशुद्धम्। परमार्थतस्तु विद्वान् न विशिष्यते। लोकसत्यतो बालैर्न विवदन्ते। सत्यद्वयं वदन् न शाश्वतोच्छेद [दृष्टौ] पतति। न पतति मिथ्यादृष्टौ सुखान्ते दुःखान्ते च। कर्मविपाकादि सर्वं सिध्येत्। लोकसत्यं बुद्धानां शासनविनयमूलम्। यदुत दानशीलयोर्विपाकः सुस्थान उपपत्तिः। अनेन धर्मेण तच्चित्तं दमयित्वा मार्गशासनं ग्राहयित्वा पश्चात्परमार्थसत्यमुपदिशति। एवं जिनशानमादावगाधगभीरम्-तद्यथा महासमुद्रः क्रमशो गभीरः। अतो लोकसत्यं वदन्ति। यो मार्गस्य लाभज्ञानं साधयति [स] परमार्थधर्मोपदेशार्हो भवति। यथा भगवत एवं चेतः परिवितर्क उदभुत्-परिपव्काः खलु राहुलस्य [भिक्षोः] विमुक्तिपरिपचनीया धर्माः यन्नूनमहं राहुलं उत्तर आस्रवानां क्षये विनयेयमिति। तद्यथा घ्राणपाकः तद्विनाशे सुखं जनने दुर्भेदनम्। एवं लोकसत्येन चित्तं दमयित्वाऽथ परमार्थज्ञानेन विनाशयति। उक्तञ्च सूत्रे-धर्माणां प्रविचयपूर्वकं निर्वाणं परिज्ञातव्यमिति। योगी पूर्वं धर्माः [किं] प्रज्ञप्तिसन्तः [किं वा] परमार्थसन्त इति ज्ञात्वा पश्चान्निरोधसत्यं साक्षात्करोति। क्लेशाः स्थूलसूक्ष्मक्रमेण निरुध्यन्ते। यथा केशरोमादिनिमित्तेन स्त्रीपुरुषादिनिमित्तं निरुध्यते। रूपादिनिनिमित्तेन केशरोमादिनिमित्तं निरुध्यते। अथ शून्यतादिनिमित्तेन रूपादिनिमित्तं निरुध्यते। यथा कीलेन किलोऽपनीयते। अतो लोकसत्यमुच्यते।&lt;br&gt;&#xA;लोकसत्येन मध्यमा प्रतिपत्साध्यते। कस्मात्। पञ्चस्कन्धाः सन्तानेन प्रवर्तन्त इति नोच्छेदः। क्षणिका इति न शाश्वतः। शाश्वतोच्छेदविनिर्मुक्त इति मध्यमा प्रतिपत्। यथोक्तं सूत्रे-लोकसमुदयं पश्यतः नास्तीति दृष्टिर्न भवति। लोकनिरोधं पश्यतः अस्तीति दृष्टिर्न भवति इति। अत उच्यते लोकसत्यम्। लोकसत्यतो भगवतः शासनं सर्वं सत्यमेव यदुत अस्त्यात्मा नास्त्यात्मा इत्यादि पर्यायाः। लोकसत्यतोऽस्त्यात्मेति वदतो नास्त्यवद्यम्। परमार्थतो नास्त्यात्मेति वदतश्च सत्यम्।&lt;br&gt;&#xA;लोकसत्येन प्रतिदूषणं स्थाप्यते। परमार्थतस्तु प्रतिवचनम्। अस्ति वस्तुतः सत्त्व इति या दृष्टिः अयं महामोहः। नास्तीति यद्वचनं तदपि मोहतमसि पातयसि। कस्मात्। इयं भावाभावदृष्टिः शाश्वतोच्छेदात्मिका। येन योगिनो भावान्तान्निर्गम्य अभावान्ते पतन्ति। लोकसत्येऽसति केन निर्गमं लभेरन्। यदप्रतिलब्धशून्यताप्रज्ञो वदति नास्ति सत्त्व इति। इयं मिथ्यादृष्टिः। जननमरणवेदकः सत्त्वो नास्तीति वचनं हि मिथ्यादृष्टिः। यदि शून्यताबुद्धिप्रतिलाभी वदति नास्ति सत्त्व इति। न तदा दोषः। यथोक्तं सूत्रे-अर्हन्ती भिक्षुणी पापीयांसं मारमवोचत्-&#xA;किं नु सत्त्व इति प्रत्येषि मारदृष्टिगतं नु ते।&lt;br&gt;&#xA;शुद्धसंस्कारपुञ्जोऽयं नेह सत्त्व उपलभ्यते॥&lt;/p&gt;</description>
    </item>
    <item>
      <title>05 अथ मार्गसत्यस्कन्धः</title>
      <link>https://vishvAsa.github.io/tipiTaka/shAstrapiTaka/sautrAntika/satyasiddhishAstram/05_atha_mArgasatyaskandhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/sautrAntika/satyasiddhishAstram/05_atha_mArgasatyaskandhaH/</guid>
      <description>&lt;p&gt;अथ मार्गसत्यस्कन्धः&#xA;१५५ मार्गसत्यस्कन्धे समाध्यधिकारे&#xA;समाधिहेतुवर्गः&#xA;शास्त्रमाह-इदानीं मार्गसत्यं विचार्यते। मार्गसत्यम्-आर्योऽष्टाङ्गिको मार्गः सम्यक् दृष्टिर्यावत् सम्यक् समाधिः। आर्योऽष्टाङ्गिको मार्गः संक्षिप्य द्विविधः (१) समाधिः परिकरश्च (२) ज्ञानमिति।&lt;br&gt;&#xA;इदानीं समाधिर्विचारयितव्यः। (पृ) किंलक्षणा समाधिः। (उ) चित्तस्यैकत्रावस्थानं समाधिलक्षणम्। (पृ) कथं चित्तमेकत्रावतिष्ठते। (उ) बहुलीकृतभावनया तत्रावतिष्ठते। यदि बहुवारं न भावयति तदा क्षिप्रमेव विक्षिप्यते। (पृ) कथं भावयितव्यम्। (उ) यथासुखं भावयितव्यम्। (पृ) कथं सुखयति। (उ) कायचित्तयोर्दौष्ठल्यं दुःखम्। प्रश्रब्धिधर्मेण कायचित्तयोर्दौष्ठल्येऽपनीते सुखं भवति। (पृ) कथं प्रश्रब्धिर्भवति। (उ) प्रीतिप्रत्ययं कायचित्ते दान्ते भवतः। (पृ) कथं प्रीतिर्भवति। (उ) त्रिरत्नस्मरणधर्मश्रवणादिना चित्तप्रामोद्यात् भवति। (पृ) कथं चित्तप्रामोद्यं भवति। (उ) परिशुद्धशीलधारणात् चित्तस्यौकौकृत्ये भवति।&lt;br&gt;&#xA;(पृ) उक्तः समाधिहेतुः। इदानीं कस्य समाधिर्हेतुः। (उ) अयं यथाभूतज्ञानस्य हेतुः। यथाभूतज्ञानं शून्यताज्ञानम्। यथोक्तं योगावचरः समाहितचित्तो विशुद्धचित्तो विनीवरणचित्तश्चित्तरथोऽचलचित्तो यथाभूतं प्रजानाति दुःखमार्यसत्यं दुःखसमुदयं दुखनिरोधं दुःखनिरोधगामिमार्गमार्यसत्यम् इति। अतो यथाभूतज्ञानलिप्सुना समाधि भावनायां वीर्यमारब्धव्यम्। विक्षिप्तचित्तस्य लौकिकसूत्रशिल्पादिहितमेव न भवति। किं पुनर्लोकोत्तरं हितम्। अतो ज्ञायते लौकिकं लोकोत्तरञ्च हितं समाहितचित्तेनैव लभ्यते। सर्वञ्च सत् कुशलं सम्यक् ज्ञानाधीनम्। सर्वमसदकुशलं मिथ्याज्ञानाधीनम्। यथोक्तं सूत्रे अविद्या भिक्षवः पूर्वङ्गमाऽकुशलानां धर्माणां समापत्तये। अन्वगेवाह्रीक्यमनपत्राप्यम्। विद्या भिक्षवः पूर्वङ्गमा कुशलानां धर्माणां समापत्तये अन्वगेव ह्रीः अपत्राप्यम्। इति। समाधिस्तु सम्यग्ज्ञानस्य हेतुः। अतो ज्ञायते सर्वं सत्कुशलं समाधिमुपादाय भवतीति। तस्मात् भावनायां योगः कर्तव्यः॥&lt;/p&gt;</description>
    </item>
  </channel>
</rss>
