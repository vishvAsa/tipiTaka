<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;मध्यमक-योगाचार on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/shAstrapiTaka/madhyamaka-yogAchAra/</link>
    <description>Recent content in &#43;मध्यमक-योगाचार on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/shAstrapiTaka/madhyamaka-yogAchAra/index.xml" rel="self" type="application/rss+xml" />
    <item>
      <title>आपत्तिदेशनाविधिः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/ApattideshanAvidhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/ApattideshanAvidhiH/</guid>
      <description>&lt;p&gt;आपत्तिदेशनाविधिः&#xA;नमो बुद्धाय&#xA;&amp;ldquo;गुरवो महावज्रधरादजः, दशदिगवस्थिताश्च सर्वबुद्धबोधिसत्त्वाः माम् समन्वाहरन्तु। भदन्तो मां समन्वाहरतु। अहमेवंनामा अनादिसंसारात् प्रभृतिप्रत्युत्पन्नपर्यन्तं राग-द्वेष-मोहवशात् कायवाङ्मनसा दशाकुशलानि कृतवान्, पञ्चानन्तर्याणि, पञ्च तत्सभागानि, प्रातिमोक्षसंवरविरोधः, बोधिसत्त्वशिक्षाविरोधः, गुह्यमन्त्र-समयादि-विरोधः, समासतोऽभ्युदय-निःश्रेयसविघ्नभूताः, संसारापायहेतुभूताश्च ये केऽपि आपत्तिदोषराशयः (सन्ति) तान् सर्वान् गुरुवज्रधरादीनां, दशदिगवस्थितानां सर्वबुद्धबोधिसत्त्वानां, भदन्तस्य च अग्रतो देशयामि, आविष्करोमि, न प्रतिच्छादयामि। आविष्कृतेन मम स्पर्शविहारो भवति,अनाविष्कृतेन एवन्न भवती ति त्रिर्वदेत्।&lt;br&gt;&#xA;ततो दर्शन-संवर-पृच्छानन्तरम् &amp;ldquo;उपायं&amp;rdquo;,&amp;ldquo;साधु&amp;rdquo; चेति वदेत्।&lt;br&gt;&#xA;प्रथमसंयोजनविधिः- एवन्नामाऽहं अनादिसंसारात् प्रभृति क्लेशबाहुल्यात् प्रमादादिवशाद् वा दोषापत्तिराशिबहुलः, तान् संघस्य अग्रतः प्रतिदेष्टुकामः, अतोऽनुगृह्यताम् इति। अन्ते आपत्तित उद्धृतोऽस्मीत्यतीव कृतज्ञोऽस्मीति धर्मानुरुपकार्यम् अनुमोदये इति वदेत्।&lt;br&gt;&#xA;&amp;ldquo;आपत्तिदेशनाविधिः आचार्यदीपङ्करश्रीज्ञानविरचितः समाप्तः।&lt;br&gt;&#xA;तेनैव भारतीयोपाध्यायेन भोटीयलोकचक्षुषा भिक्षु-जयशीलेन च अनूद्य निर्णीतः।&lt;/p&gt;</description>
    </item>
    <item>
      <title>गर्भ-सङ्‍ग्रहः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/garbha-sa~NgrahaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/garbha-sa~NgrahaH/</guid>
      <description>&lt;p&gt;गर्भ-सङ्‍ग्रहः।&lt;br&gt;&#xA;नमो महाकारुणिकाय।&lt;br&gt;&#xA;त्रैलोक्यदुःखसिन्धूनां कर्मभ्यः क्षुब्धवीचयः।&lt;br&gt;&#xA;कुशलाकुशलादिभ्यः सास्रवेभ्यो विनिःसृताः॥१॥&lt;/p&gt;&#xA;&lt;p&gt;रागद्वेषादितस्तानि जातानि क्लेशहेतुतः।&lt;br&gt;&#xA;तेषामुद्‍भवहेतुश्चापीष्टानिष्टादिकस्तथा॥२॥&lt;/p&gt;&#xA;&lt;p&gt;द्वैधग्रहणतो जातः पदार्थग्राहकग्रहाः।&lt;br&gt;&#xA;नित्यविभ्वैकताद्याश्च समस्तोत्पादहेतवः॥३॥&lt;/p&gt;&#xA;&lt;p&gt;भाग्यवान् पुरुषस्तस्मात् मुक्तिकांक्षी परात्मनोः।&lt;br&gt;&#xA;प्रतीत्यादिसुयुक्तीनाम् अभ्यासैर्विनिवारयेत्॥४॥&lt;/p&gt;&#xA;&lt;p&gt;भावानां ग्रहणं तावत् धर्मान् बाह्यान्तराखिलान्।&lt;br&gt;&#xA;सर्वलक्षणहीनेन चाकाशेन समं भजेत्॥५॥&lt;/p&gt;&#xA;&lt;p&gt;वस्तुग्रहाभिभूतं तु लक्ष्यीकृत्याखिलं जगत्।&lt;br&gt;&#xA;दुःखसागरसंशोषिमहाकारुण्यपूर्वकम्॥६॥&lt;/p&gt;&#xA;&lt;p&gt;स्वपरार्थभवं रत्नं बोधिचित्तं प्रभावयेत्।&lt;br&gt;&#xA;बोधिचर्यामहावीचिषट्‍पारमितादिकम्॥७॥&lt;/p&gt;&#xA;&lt;p&gt;ध्यानव्युत्थानयोगेन पञ्चमार्गैः क्रमाद् व्रजेत्।&lt;br&gt;&#xA;द्विविधावरणं छित्त्वा द्वौ संभारौ प्रपूर्य च॥८॥&lt;/p&gt;&#xA;&lt;p&gt;त्रिकायफलमाप्तव्यं त्रिकायाप्तेश्च लक्षणम्।&lt;br&gt;&#xA;नभोवच्छून्यतायाश्चानाभोगकरुणाम्बुदात्॥९॥&lt;/p&gt;&#xA;&lt;p&gt;द्विकायामृतधाराभिरात्रिधातु सदाऽऽर्द्रयन्।&lt;br&gt;&#xA;बोधिमण्डसुबीजेभ्यः पुण्यशस्यानि पाचयेत्॥१०॥&lt;/p&gt;&#xA;&lt;p&gt;हृदयं सर्वबुद्धानां गर्भसङ्‍ग्रह इत्ययम्।&lt;br&gt;&#xA;कालान्त्यादल्पमायुष्यं बहुरोगाश्चाल्पभोगिता॥११॥&lt;/p&gt;&#xA;&lt;p&gt;दुर्हेतुबहुविघ्नैश्च चिरं स्थातुमशक्तितः।&lt;br&gt;&#xA;पदानुच्छेदशक्यत्वात् सन्मित्रं हि समाश्रयेत्॥१२॥&lt;/p&gt;</description>
    </item>
    <item>
      <title>चर्यासङ्‍ग्रहप्रदीपः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/charyAsa~NgrahapradIpaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/charyAsa~NgrahapradIpaH/</guid>
      <description>&lt;p&gt;चर्यासङ्‍ग्रहप्रदीपः।&lt;br&gt;&#xA;नमो लोकेश्वराय&#xA;मदाद्यशेषमूढानां यस्य वचनरश्मिभिः।&lt;br&gt;&#xA;फुल्लतामेति हृत्पद्‍मं तं वन्दे पुरुषोत्तमम्॥१॥&lt;/p&gt;&#xA;&lt;p&gt;पारमिं गुह्यमन्त्रं च श्रित्वा बोधिः प्रसिध्यति।&lt;br&gt;&#xA;गुरुबुद्धोक्तितस्त्वेवं तदर्थो लिख्यते मया॥२॥&lt;/p&gt;&#xA;&lt;p&gt;गुह्यमन्त्रोऽत्र नो वाच्यः पारमीनयचारिकाः।&lt;br&gt;&#xA;बोधिसत्त्वस्य चर्यास्तु समासेन लिखाम्यहम्॥३॥&lt;/p&gt;&#xA;&lt;p&gt;धीमतः संवरो ग्राह्यो बोधिचित्तपुरःसरः।&lt;br&gt;&#xA;आलोक्याशेषसूत्राणि शास्त्रं श्रव्यं समस्तकम्॥४॥&lt;/p&gt;&#xA;&lt;p&gt;कायेन मनसा वाचा यथोक्तान् संवरान् त्रिभिः।&lt;br&gt;&#xA;रक्षेदक्षुण्णशुद्धांश्च शीलांश्च परिशोधयेत्॥५॥&lt;/p&gt;&#xA;&lt;p&gt;भक्तमात्रां विजानीयाद् इन्द्रियद्वारमावरेत्।&lt;br&gt;&#xA;रात्रेः पूर्वेऽपरे भागे न सुप्त्वा योगमाचरेत्॥६॥&lt;/p&gt;&#xA;&lt;p&gt;अणुमात्रेष्ववद्येषु ह्यतिमात्रं बिभेति च।&lt;br&gt;&#xA;रात्रेर्भागत्रयं कृत्वा ह्यन्त्ये भागे तु जागृयात्॥७॥&lt;/p&gt;&#xA;&lt;p&gt;प्रक्षालयेन्मुखादीन् वाऽक्षालनं वाऽपि युज्यते।&lt;br&gt;&#xA;सुखासनं समाश्रित्य धर्माणां धर्मतां स्मरेत्॥८॥&lt;/p&gt;</description>
    </item>
    <item>
      <title>चित्तोत्पादसंवरविधिक्रमः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/chittotpAdasaMvaravidhikramaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/chittotpAdasaMvaravidhikramaH/</guid>
      <description>&lt;p&gt;चित्तोत्पादसंवरविधिक्रमः&#xA;नमो मञ्जुश्रिये कुमारभूताय&#xA;सर्वदुर्गतितो हीनं सर्वावरणवर्जितम्।&lt;br&gt;&#xA;बोधिचित्तं नमस्यामि सम्बुद्धपददायकम्॥१॥&lt;/p&gt;&#xA;&lt;p&gt;सम्बुद्धं चापि सद्धर्म बोधिसत्त्वगणानपि।&lt;br&gt;&#xA;लिखामि बोधिसत्त्वानां यथावद् संवरक्रमम्॥२॥&lt;/p&gt;&#xA;&lt;p&gt;तत्र प्रथमं सर्वबुद्ध-बोधिसत्त्ववन्दना-पूजादि-विधिपूर्वकम्, कल्याणमित्रे शास्तृसंज्ञाम् उत्पाद्य एवम् अध्येषितव्यम्- यथा पूर्वतथागतार्हत्-सम्यक्सम्बुद्धैः महाभूमिस्थितबोधिसत्त्वैश्च पूर्वम् अनुत्तरसम्यक्सम्बोधौ चित्तोत्पादः कृतः तथा एवं नाम्नो ममापि आचार्योऽनुत्तरसम्यक्सम्बोधौ चित्तम् उत्पादयेद् इति त्रिः वदेत्।&lt;br&gt;&#xA;एवम् अध्येष्य त्रिशरणगमनम्- समन्वाहर आचार्य। अहमेवंनामा एतत्कालप्रभृति यावद्बोधिमण्डं द्विपदानां श्रेष्ठं बुद्धं भगवन्तं शरणं गच्छामि। समन्वाहर आचार्य। अहमेवंनामा एतत्कालप्रभृति यावद्बोधिमण्डं धर्माणामुत्तमं शान्तविरागं धर्म शरणं गच्छामि। समन्वाहर आचार्य। अहमेवंनामा एतत्कालप्रभृति यावद्बोधिमण्डं गणानामुत्तमं आर्यबोधिसत्त्वावैवर्तिकबोधिसत्त्वसंघं शरणं गच्छामि इति त्रिः वदेत्।&lt;br&gt;&#xA;एवं विशिष्टं शरणगमनं कृत्त्वा भगवन्तं शाक्यमुनिं, दशदिशां सर्वबुद्धान् बोधिसत्त्वांश्च मनसा आलम्ब्य प्रणमनं यथालब्धं पूजादिकं च कुर्यात्। आचार्यम् सम्मुखं कृत्वा दक्षिणं जानुमण्डलं पृथिव्यां प्रतिष्ठाप्य उत्कुटुकासनोऽपि वा कृताञ्जलिः चित्तम् उत्पादयेत्।&lt;br&gt;&#xA;दशदिगवस्थिताः सर्वे बुद्धबोधिसत्त्वाः! माम् समन्वाहरत। आचार्य! समन्वाहर। अहमेवंनामा- अस्यां जातावन्यासु वा जातिष्वनवराग्रे वा दान-शील-भावनायं कुशलमूलं मया कृतं स्यात् कारितं क्रियमाणं वा अनुमोदितं भवेत् तैः कुशलमूलैः यथा पूर्वकैः तथागतार्हत्सम्यक्सम्बुद्धैः महाभूमिप्रविष्टैः महाबोधिसत्त्वैश्च अनुत्तरसंयक्सम्बोधौ चित्तमुत्पादितं तथा एवंनामा अहमपि एतत्कालप्रभृति यावद्बोधिमण्डं अनुत्तरसम्यक्महासम्बोधौ चित्तम् उत्पादयेयम्। अतीर्णान् सत्त्वान् तारयेयम्। अमुक्तसत्त्वान् मोचयेयम्। अनाश्वस्तान् आश्वासयेयम्। अपरिनिर्वृतान् परिनिर्वापयेयम्। एवं त्रिः वदेत्।&lt;br&gt;&#xA;तथैव आचार्याभावेऽपि स्वयं बोधिचित्तोत्पादविधिः- तथागतशाक्यमुनिं दशदिक्सर्वतथागतांश्च मनसा विचिन्त्य वन्दना-पूजादिविधिं च कृत्वा अध्येषणासहितमाचार्यपदविरहितशरणगमनादिक्रमं पूर्ववद् निष्पादयेत्। एवं उत्पन्नचित्तः पुद्गलः बोधिचित्तवृद्ध्यर्थ अन्तशो दिवा त्रिवारं रात्रौ च त्रिवारं-&#xA;बुद्धं च धर्मञ्च गणोत्तमं च यावद्धि बोधिं शरणं गतोऽस्मि।&lt;br&gt;&#xA;दानादिकृत्यैश्च कृतैर्मयैभिः बुद्धो भवेयं जगतो हिताय॥३॥&lt;/p&gt;</description>
    </item>
    <item>
      <title>बोधिपथप्रदीपः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/bodhipathapradIpaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/bodhipathapradIpaH/</guid>
      <description>&lt;p&gt;बोधिपथप्रदीपः&#xA;नमो बोधिसत्त्वाय  मञ्जुश्रिये कुमारभूताय।&lt;br&gt;&#xA;कालत्रयाखिलजिनांश्च       तदीय-धर्मान्&#xA;संघान्  महादरतया प्रणिपत्य  चापि।&lt;br&gt;&#xA;बोधिप्रभेण कथितो विशदीकरोमि&#xA;शिष्योत्तमेन  खलु बोधिपथप्रदीपम्॥१॥&lt;/p&gt;&#xA;&lt;p&gt;पुरुषास्त्रिविधा ज्ञेया उत्तमाधममध्यमाः।&lt;br&gt;&#xA;लिख्यते लक्षणं  तेषां  स्फुटं   प्रत्येकभेदतः॥२॥&lt;/p&gt;&#xA;&lt;p&gt;उपायेन तु केनापि केवलं संसृतेः  सुखम्।&lt;br&gt;&#xA;स्वस्यैवार्थे   यैहेत  ज्ञेयः सो पुरुषोऽधमः॥३॥&lt;/p&gt;&#xA;&lt;p&gt;पापकर्मनिवृत्तात्मा भवसुखात्  पराङ्मुखः।&lt;br&gt;&#xA;आत्मनिर्वाणमात्रार्थी  यो नरो मध्यमस्तु सः॥४॥&lt;/p&gt;&#xA;&lt;p&gt;स्वसन्तानगतैर्दुःखैर्दुःखस्यान्यस्य  सर्वथा।&lt;br&gt;&#xA;सर्वस्य यः क्षयं काङ्क्षेदुत्तमः पुरुषस्तु सः। ५।&lt;br&gt;&#xA;कांक्षन्तो हि वरां बोधिं सत्त्वानामुत्तमास्तथा।&lt;br&gt;&#xA;दर्शितान् गुरुभिस्तेभ्यः  सदुपायां  प्रचक्ष्महे। ६।&lt;br&gt;&#xA;संबुद्धचित्रमूर्त्यादिस्तूपसद्धर्मसंमुखः।&lt;br&gt;&#xA;पुष्पैधूपैः पदार्थैश्च  यथाप्राप्तैः सुपूजयेत्। ७।&lt;br&gt;&#xA;समन्तभद्रचर्योक्ता पूजा सप्तविधाऽपि च।&lt;br&gt;&#xA;बोधिसारस्य पर्यन्तं अवैवर्तिकचित्ततः। ८।&lt;br&gt;&#xA;सुश्रद्धया त्रिरत्नेभ्यः  भूमौ संस्थाप्य जानुनी।&lt;br&gt;&#xA;भूत्वा कृताञ्जलिश्चापि त्रिश्चादौ शरणं  व्रजेत्। ९।&lt;br&gt;&#xA;ततः समस्तसत्त्वेषु मैत्रीचित्त पुरस्कृतः।&lt;br&gt;&#xA;दुर्गतित्रयाजन्मादिसंक्रान्तिमरणादिभिः। १०।&lt;br&gt;&#xA;दृष्ट्वाऽशेषं   जगद्दुखं  दुःखेन दुखितायाश्च।&lt;br&gt;&#xA;दुःखहेतोस्तथा दुःखात् जगतां मुक्तिकांक्षया। ११।&lt;br&gt;&#xA;बोधिचित्तं  समुत्पाद्यमनापायिप्रतिज्ञया।&lt;br&gt;&#xA;एवं प्रणिधिचित्तानां  उत्पादेतु गुणाश्च ये। १२।&lt;br&gt;&#xA;ते गण्डव्यूहसूत्रेषु मैत्रेयेण प्रभाषिताः।&lt;br&gt;&#xA;सूत्रस्य तस्य पठनाच्छ्रवणाद् गुरोर्वा&#xA;संबोधिचित्तगुणकानि निरन्तकानि। १३।&lt;br&gt;&#xA;विज्ञाय तस्य खलु संस्थितिरर्णान।&lt;br&gt;&#xA;चित्तं तथा समुदयेत मुहुर्मुहश्च।&lt;br&gt;&#xA;वीरदत्तपरीपृच्छासूत्रे    पुण्यं प्रदर्शितम्। १४।&lt;br&gt;&#xA;यत्तच्श्लोकत्रयेणैव  समासेनात्रलिख्यते।&lt;br&gt;&#xA;बोधिचित्ताद्धि यत्पुण्यं तच्च रुपि भवेद्यदि। १५।&lt;br&gt;&#xA;आकाशधातुं संपूर्य भूयश्चोत्तरि तद्भवेत्।&lt;br&gt;&#xA;गङ्गावालिकसंख्यानि  बुद्धक्षेत्राणि यो नरः। १६।&lt;br&gt;&#xA;दद्यात्सद्रत्न पूर्णानि लोकनाथेभ्य एव हि।&lt;br&gt;&#xA;यश्चैकः प्राञ्जलिर्भूत्वा चित्तं बोधाय नामयेत्। १७।&lt;br&gt;&#xA;इयं विशेष्यते पूजा यस्यान्तोऽपि न विद्यते।&lt;br&gt;&#xA;उत्पाद्यबोधिप्रणिधानचित्तं&#xA;नैकप्रयत्नैः परिवर्धितव्यम्। १८।&lt;br&gt;&#xA;जन्मान्तरेऽपि स्मरणार्थमस्य&#xA;शिक्षा यथोक्ता परिपालनीया।&lt;br&gt;&#xA;प्रस्थानचित्ते स्वयमातिरिक्तं&#xA;सम्यग्भवेन्न प्रणिधानवृद्धिः। १९।&lt;br&gt;&#xA;संबोधिसंवर विवृद्धिकामः&#xA;तस्माद् ध्रुवं चैनमवाप्नुयात।&lt;br&gt;&#xA;सप्तधाप्रातिमोक्षैश्च  सदाऽन्यसंवरान्वितः। २०।&lt;br&gt;&#xA;भाग्यं बोधिसत्त्वानां संवरस्य न चान्यथा।&lt;br&gt;&#xA;सप्तधा प्रातिमोक्षेषु भाषितेषु तथागतैः। २१।&lt;br&gt;&#xA;ब्रह्मचर्यः श्रेष्ठाः भिक्षुसंवर इष्यते।&lt;br&gt;&#xA;शीलाध्यायोक्तविधिना बोधिसत्त्वस्य भूमिषु। २२।&lt;br&gt;&#xA;संवरः सद्गुरोर्ग्राह्यः सम्यग्लक्षणयुक्ततः।&lt;br&gt;&#xA;यः संवरविधौ दक्षः स्वयं च संवरे स्थितः। २३।&lt;br&gt;&#xA;कृपालुः संवरे शक्तः ज्ञातव्यः सद्गुरुस्तु सः।&lt;br&gt;&#xA;तत्र यत्नेन न प्राप्तो गुरुश्चैतादृशो यदि। २४।&lt;br&gt;&#xA;संवरग्रहणस्यान्यो विधिः तस्मात् समुच्यते।&lt;br&gt;&#xA;अम्बरराजभूतेन पूर्वं मन्जुश्रिया यथा॥२५॥&lt;/p&gt;</description>
    </item>
    <item>
      <title>बोधिसत्त्वादिकर्मिक-मार्गावतार-देशना</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/bodhisattvAdikarmika-mArgAvatAra-deshanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/bodhisattvAdikarmika-mArgAvatAra-deshanA/</guid>
      <description>&lt;p&gt;बोधिसत्त्वादिकर्मिक-मार्गावतार-देशना&#xA;परमगुरवे नमः।&lt;br&gt;&#xA;संसारे दुर्गतिघ्नं च निर्याणाभ्युदयप्रदम्।&lt;br&gt;&#xA;दशदिक्सर्वरत्नं च गुरुपादं नमामि च॥१॥&lt;/p&gt;&#xA;&lt;p&gt;इह यः स्वभावतो महाकरुणाप्रज्ञावान् महायानगोत्रीयः, यश्च पूर्वजन्मसु महायानभावुकः पुरुषः संसारसुनिर्विण्णचित्तः मरणानुस्मृतिकश्च समस्तबाह्याध्यात्मिक-वस्तुस्वल्पाभिनिवेशः, &amp;lsquo;एकसत्कल्याणमित्रत एकाविपर्यस्तमार्गश्रवणे किं न स्यात्? अहमेकं सन्तं अन्वेष्यामि&amp;rsquo; - एवं चिन्तयन् सः कल्याणमित्रानुरुपं गुरुमन्विष्य अन्यत्र निर्दिष्टवत् त्रिशरणगमनविशिष्टः, अनन्तगतीः विषयीकृत्य, सदाशयः, अनुत्तरमहाबोधावसाधारणचित्तोत्पादः, सदध्याशयः, मायाशाठ्यरहितबोधिप्रस्थानमहाचित्तोः बोधिसत्त्वशीलस्य त्रिशिक्षां सुष्ठु गृह्णीयात्। ततः श्वश्वपचदाससंज्ञकस्य मायाशाठ्यरहितस्य तस्य बोधिसत्त्वस्य संभारमार्गीयत्वाद् अहोरात्रं काय-वाक्-चित्तसमस्तकर्माणि न व्यर्थानि भवन्ति।&lt;br&gt;&#xA;एवं तेन चित्तेन भोजनमात्राज्ञानम्, इन्द्रियद्वारसंवरणम्, अणुमात्रेऽप्यवद्ये भयदर्शनम्, अहर्निशं योगञ्च आपादयेत्। ततः श्वासप्रश्वासमपि परार्थम् अभिलषितुकामः सः पञ्चमप्रहर उत्थाय, उच्चारप्रस्रावत्यागादिचर्या सुनिर्वर्त्य मध्यदेशप्रत्यन्तजनपदविशेषे स्नात्वा, समस्तगतीः अवलम्ब्य चतुरप्रमाणैर्बोधौ चित्तमुत्पाद्य, त्रिरत्नप्रतिमासमक्षं सुलिप्य सुगन्धपुष्पप्रकरं सुविकीर्य तदग्रतो भूमौ जानुनी संस्थाप्य, कृताञ्जलिः दशदिग्लोकधात-समस्तबुद्ध-समस्तधर्ममहायानसंघसमक्षं च असंख्यानिर्वाच्यकायव्यूहान् निर्माय तेषाञ्चैकैकम् चरणयोः सुप्रणमेत्। तान् अपरिमितविपुलाप्रमेयामिषपूजया पूजयेत्।&lt;br&gt;&#xA;ततः प्रतिकायं अनिर्वचनीयमुखानि प्रतिमुखं चानिर्वचनीयजिह्वा निर्माय, स्वपरपापान् अशेषान् दिशेत्। स्वपरपुण्यानि चानुमोदयेत्। अचिरम् अभिसम्बोधिप्राप्तान् बुद्धान् भगवतो धर्मचक्रप्रवर्तनाय अध्येषयेत्। ये धर्मचक्रं प्रवर्त्य आयुः संस्कारान् परिजिहीर्षन्ते, ( तान्) आसंसारम् अपरिनिर्वाणाय प्रार्थयेत। तेषां समस्तकुशलानाम् अनुत्तरसम्यक्सम्बोधौ परिणामनां कुर्यात्। यथा सूत्रे आगतानि तथा प्रत्यङ्गपदानि सविस्तरं पठेत्।&lt;br&gt;&#xA;ततः सप्तपूजानन्तरं सर्वसत्त्वान् अवलम्ब्य त्रिशरणगमनपदानि त्रिः पठेत्। ततः बोधिचित्तमुत्पादयेत्, यथा विधौ प्राप्यते तथा च कुर्यात्। अन्तशश्च एवम्-&#xA;बुद्धं च धर्मञ्च गणोत्तमं च&#xA;यावद्धि बोधिं शरणं गतोऽस्मि।&lt;br&gt;&#xA;दानादि-कृत्यैश्च कृतैर्मयैभिः&#xA;बुद्धो भवेयं जगतो हिताय॥२॥&lt;/p&gt;</description>
    </item>
    <item>
      <title>बोध्यापत्तिदेशनावृत्तिः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/bodhyApattideshanAvRttiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/bodhyApattideshanAvRttiH/</guid>
      <description>&lt;p&gt;भारतीय ( संस्कृत ) भाषायाम्&#xA;बोध्यापत्तिदेशनावृत्तिः&#xA;आर्यमञ्जुश्रिये ( कुमारभूताय ) नमः&#xA;नमो भगवते शाक्यमुनये&#xA;बुध्वा यो ह्यविकल्पतां च सुगतोऽकल्प्यानशेषांश्च सः&#xA;कारूण्यातिशयाज्जगद्धितकरो नत्वा च तं गौतमम्।&lt;br&gt;&#xA;सत्त्वानां हितकाम्ययाऽऽप्तवचनात् सूत्राच्च वक्ष्यमि तां&#xA;बोध्यापत्तिकदेशनां जिनसुतव्यापत्तिसंशोधिनीम्॥&lt;/p&gt;&#xA;&lt;p&gt;त्रैकायिकेनं सर्वाकारज्ञेन बुद्धेन भगवता शाक्यमुनिना सर्वसत्त्वहिताय बहुविधा सद्धर्मदेशना प्रवर्तिता। सङ्ग्रह ( दृष्ट्या ) सङ्कलिता सती पर्याप्ति ( आगम ) धर्मः ( बुद्धवचनानि ) द्वादशसु प्रवचनाङ्गेषु सङ्गृह्यते। इदं तावत् ( त्रिस्कन्धसूत्रं ) तेषु सूत्राङ्गे परिगण्यते। द्वादशाङ्गान्यपि पिटकत्रये सङ्गृह्यन्ते। तेषु ( त्रिपिटकेषु ) इदं ( त्रिस्कन्धसूत्र ) सूत्रपिटके ( ऽन्तर्भूतं ) भवति। मुख्यतस्तावदिदं महायानविनय ( पिटक ) मेव, ( यतो ह्यस्मिन् ) वस्तुनोऽङ्गस्य चोभयोर्निर्देशो वर्तते।&lt;br&gt;&#xA;अस्येदं पौराणिकं ( कथानकम् ) तथाहि-कौतुकादीनां पञ्चत्रिंशत् आदिकर्मिकाणां बोधिसत्त्वानां राजगृहे पिण्डाय चरतामवमर्देन तदा मद्यविक्रेतुः ( एकः ) पुत्रो मृतः। तदापत्तिदेशनायै उपालिना प्रार्थितो भगवान् ( बुद्धः ) इदं ( सूत्रं ) अदेशयत्। बोधिसत्त्वकुलस्य मार्गाङ्गत्वेनेदमनुवर्तते।&lt;br&gt;&#xA;अथवा राजगृहे ( समुपजातेन ) पुरोज नामधेयेन ब्राह्यणेन पञ्चत्रिंशद्- व्याधकानधिकृत्य मिथ्या मार्गो देशितः फ़लतः पञ्चत्रिंशच्छिरस्कमत्स्यरूपेण ( सः ) समुत्पन्नः। तदर्थमिदं ( सूत्रं ) देशितमिति केषुचन ग्रन्थेषूपलभ्यते, किन्तु रत्नकूटे नास्तीदं वचनमिति।&lt;br&gt;&#xA;अस्याः ( बोध्यापत्तिदेशनायाः ) व्याख्यानं प्रयोजनादिना प्रकारचतुष्केणावगन्तव्यम्। कानि तानि ( प्रयोजनादीनि) पञ्चप्रकाराणि प्रयोजनादीनि। अभिधेय स्तवद् ( आदिकर्मिकाणां ) बोधिसत्त्वानाम् आपत्तयस्तच्छुद्धिकरणोपायश्च। अभिधानं तु ग्रन्थगतानि सर्वाणि वचानि। प्रयोजनं हि ( तासाम् ) आपत्तीणां शुद्धिरेव। प्रयोजन- प्रयोजनं ( प्रयोजननिष्ठा ) तदुपायेन बुद्धत्वावाप्तिः। सम्बन्ध-स्तावदुपायोपेयभाव एव यः खल्वर्थतो निर्दिष्टः ।&lt;br&gt;&#xA;अयं संक्षेपार्थः- त्रिस्कन्धानां सप्त ( स्कन्धानां ) वा शुद्धिः चत्वारि वा बलानि। त्रिविधविवादादीनां चोद्य-परिहाराश्च सहैवावगन्तव्याः।&lt;br&gt;&#xA;तदयमुपदेशाभिप्रायः- आनन्तर्यादि ( पञ्च ) महापातकान्यपि निरन्तरात्यन्तविप्रतिसारेण एभिश्चतुर्बलैः मासं वर्ष यावत् पञ्चभिरङ्गैः सभूमिस्पर्श ( प्रणामेन ) प्रतिदेशनया शुद्धलक्षणान्वितानि भवन्ति, शुद्धानि भवन्तीति।&lt;br&gt;&#xA;मध्ये ( पापग्रस्ते ) सति मासं यावत् ( प्रतिदिनं ) षड्वारं ( प्रतिदेशयेत् ) क्षुद्रकाणां ( पापकानां कृते ) ( प्रतिदिनं ) त्रिषु यामेष्विति सप्त दिनानि ( उपर्युक्तविधिना प्रतिदेशना ) कर्तव्या। यदि आप्रत्तिसंस्पर्शाशङ्का स्यात्तदा धर्मैकाङ्गेन ( प्रतिदेशना ) विधेया। अयमेवोपदेशस्य ( वास्तविकः ) अर्थः।&lt;br&gt;&#xA;यदि पूर्व &amp;lsquo;एवं मया श्रुतम्&amp;rsquo; इति तथा अन्ते ( भगवतो भाषितमभ्यनन्दन् ) इत्याद्यन्तयोः ( वचनयोः) अभावान्नेदं बुद्धवचनमिति चेन्न, आर्यरत्नकूटधर्मपर्याय- शतसाहस्रिकासूत्रे निदानादिसर्वस्याभिहितत्वात् तत एव चांशतोऽस्य ( त्रिस्कन्धसूत्ररस्य ) निर्गतत्वाद् अस्मिन् ( त्रिस्कन्धसूत्रे ) ( एवं मया श्रुतमित्याद्यन्तवचनयोः ) अभावान्नास्ति विरोधाख्यो दोषः।&lt;br&gt;&#xA;( यद्येवं ) तर्हि ( अत्र ) आपत्तिमूलस्याभावात् कस्यापि प्रतिदेशना न ज्ञायेतेति चेत् ? इदं त्वस्य ( ग्रन्थस्य ) आयन्ताभ्यां ( भागाभ्यां ज्ञातुं ) शक्यते। पञ्चत्रिंशद्बुद्धानां निश्चित (संख्या) निर्धारणं , पूर्वोक्तानां पञ्चत्रिंशद्विनेयानाम् इष्टसम्पादनं च ( तेषां ) बुद्धानां नैकटयाभिप्रायेणैवेति। नेदमस्य तात्पर्य यदत्रान्येषां ( बुद्धानां ) असमावेशो वा अन्येषु प्रणामाभावो वा। अस्मिन्नेव ( ग्रन्थे ) अग्रे इत्यादि वचनेन ( पञ्चत्रिंशदतिरिक्त बुद्धेष्वपि नमस्कारः) अभिहितः। नात्र दिशाविशेषेण प्रयोजनम्, अपि तु दीर्घायुष्ट्वान्निर्माणकायस्य तदनुकूलदिशासु विद्यमानत्वात् दशसु दिक्षु (विद्यमानसत्त्वानां ) हितार्थ दशिदिगाश्रयणाच्चात्र &amp;lsquo;दशसु दिक्षु&amp;rsquo; इत्येवं ( कथितम् )। नात्र अतीता अनागताश्च बुद्धाः साक्षिरूपेण समुद्धृताः संवृतितो विरोधात्। अत्रोद्धृतानां सर्वेषां ( बुद्धानां नाम्ना सह ) तथागत इति ( शब्दप्रयोगो ) नास्ति, केवलं&#xA;(१२१)&#xA;चतुर्भिः सहैव। अतश्च अर्थत एवं ( सर्वेः सह तथागतशब्दस्य विद्यमानत्वं ) ज्ञातव्यं मनसा चालमम्बितव्यम्। ( शब्दशः तथागत- ( शब्द )योगेन वचनविरोधः स्यात् , समस्तपदैः देशितत्वादिति।&lt;br&gt;&#xA;अत्र तावच्चतुर्भिर्बलैः पापदेशना कर्तव्या। यतो हि ( भगवता) बुद्धेन &amp;lsquo;चतुर्धर्मनिर्देश&amp;rsquo; अजातशत्रुकौकृत्यविनोदनसूत्रयोश्च एतेषां चतुर्णा ( बलानां ) महती अनुशंसा कृता। इदं ( सूत्रद्वयं ) देयोर्बोधिसत्त्वयोः कृते समुपदिष्टम्।&lt;br&gt;&#xA;अत्र ( त्रिस्कन्धसूत्रे) को नाम धर्मः ? इत्युपालिना पृच्छा कृता। अयं तस्मिन् समये भगवतो बुद्धस्यान्तेवासित्वात् विनयवचनानि संगातुपालेर्निदिष्टत्वाच्च अर्हत्परिपृच्छयोक्तो विनयविनिश्चयः, यतो हि महायानापत्तिवस्तून्यनेन निर्धारितानि। अतः इदं ( त्रिस्कन्धसूत्रं ) विशिष्टं वचनम्। सामान्येनेदं रत्नकूटमभिधीयते, त्रिस्कन्ध इत्यप्यभिधीयते। नमस्कारप्रतिदेशनाद्यपरिमित- पुण्यस्कन्धादीनां ( निर्देशकः ) अयं लघुः त्रिस्कन्धः , न तु बृंहीयान्। अत्र बोध्यापत्तिदेशनायां बोधेरभिप्रायस्तावन्महाबोध्यर्थकः। सत्त्व इत्यवशिष्टं ( पदम् )। अथवा बोध्या पातयतीति बोध्यापत्तिरिति तृतीयायाः प्रयोगः करणीयः। इमे हि आदिकर्मिकबोधिसत्त्वा अधिमुक्तिचर्याभूमिस्थिता ( विनेय )-जनाः , न तु प्राथमभूमिका बोधिसत्त्वा ति ज्ञातव्यम्। अस्यामापत्तौ सत्यां दुर्गतौ गम्यते। अस्या आपत्तेः स्थूलायाः सूक्ष्मायाः पाराजयिक-दुष्कृतादुष्कृतानां च क्रमः सूत्रस्यास्य&#xA;(१२२)&#xA;पूर्वभागाद् अन्येभ्यश्च ( ग्रन्थेभ्यः ) ज्ञातव्यः। प्रतिदेशनागतोपायाः सूत्रस्यास्यान्तिमे ( भागे ) विस्तरेणावसेयाः। इदं तावदापत्तीनां विशोधनमात्रम्। तासु आपत्तिषु सतीषु प्रतिदेशनैव विशुद्धिः। साऽपि द्विविधा -&#xA;(१) पारमर्थिकी प्रतिदेशना- ( इयं ) ( अजातशत्रुः ) कौकृत्य- विनोदसूत्रानुसारं सर्वधर्मनिःस्वभावताचिन्तनमेव। इयं हि महापतिदेशना। यथोक्तम् -&#xA;ऋजुः स्थित्वा च सम्पश्येन्महती सैव देशना।&lt;br&gt;&#xA;द्रष्टव्यं भूततो भूतं भूतदर्शी विमुच्यते॥&lt;/p&gt;</description>
    </item>
    <item>
      <title>भावनायोगम्</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/bhAvanAyogam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/bhAvanAyogam/</guid>
      <description>&lt;p&gt;भावनायोगम्&#xA;1 (एकं समयं बोधिसत्त्वो&#xA;भगवान्) (उ)रुबिल्वा(यां&#xA;विहरं नद्या नैरंजनायास्&#xA;तीरे बोधिमूले स्थित आनिञ्ज्य-&#xA;प्राप्तो बोधिपक्षिकेषु ध-&#xA;र्मेषु भावनायोगम् अनुयुक्तो&#xA;विह)रति(। )&#xA;(1)&#xA;2. (स रात्र्याः प्रथमे यामे&#xA;ऋद्धिविषयज्ञानसाक्षीक्रियाया अ-&#xA;भिज्ञायां चित्तम् अभिनिर्नाम-&#xA;यत्य् अनेकविधम् ऋ)-&#xA;(द्धिवि)षयं प्रत्यनुभ(वति। )&#xA;3 ( एको भूत्वा बहुधा भ-&#xA;वति। बहुधा भूत्वैको भा-&#xA;वति। आविर् भवति तिरोभावम्&#xA;अपि ज्ञानदर्शनेन प्र)-&#xA;त्यनुभवति(। ) तिरस्कु(ड्यं&#xA;तिरःप्राकारं तिरःपर्वतम्&#xA;अपि असज्यमानो गच्छति तद्य-&#xA;थाप्य् आकाशे। पृथिव्याम् उन्म-&#xA;ज्जननिमज्जनं) (क)रोति&#xA;तद्यथा उदके (। ) उदके अस-&#xA;ज्यम्(आनो गच्छति तद्यथापि&#xA;नाम महापृथिव्याम्। आकाशे ऽपि&#xA;(2)&#xA;पर्यङ्केन विक्रमते तद्य-&#xA;था पक्षि शकुनिः। इमाव् अपि&#xA;चन्द्रसूर्यौ) (ए)व(ं)म-&#xA;हर्धिकौ (एवंमहानुभावौ&#xA;पाणिना आमारजति परिमार्जयति&#xA;यावद् ब्रह्मलोकाद् अपि कायेन&#xA;वशे वर्तय)(ए)त्(इ। )&#xA;4 (इति) बोधिसत्वो भग(वान्&#xA;उरु) (बिल्वायां वि)हारं न-&#xA;(द्या नैरंजनायास् तीरे बोधि-&#xA;मूले स्थित आनिंज्यप्राप्तो बो-&#xA;धिपक्षिकेषु) धर्मषु भा-&#xA;वनायोगम् अनु(युक्तो वि-&#xA;हरं) रात्र्या(ः) प्र(थमे या-&#xA;मे अनेकविधम् ऋद्धिविषयं&#xA;प्रत्यनुभवति। )&#xA;5 (अथ बोधिसत्त्वो) भ-&#xA;गवान् उरुबिल्वायं विह(रं पू-&#xA;र्ववद् यावद् अनुयु) (क्तो&#xA;विहर)ति (। )&#xA;6 स रात्र्याः प्र(थमे यामे&#xA;पूर्वेनिवासानुस्मृतिज्ञानसाक्षी-&#xA;क्रियाया अभिज्ञायां चित्तम् अभि-&#xA;निर्नाम) यति सोऽनेक(विधं&#xA;पूर्वेनिवासं समनुस्मर-&#xA;ति। )&#xA;(3)&#xA;7 (तद्यथैकां जातिं देवे ति-&#xA;स्रश् चतस्रः यावद् अनेकान् अपि&#xA;संवर्तकल्पान् समनुस्मर-&#xA;ति। )&#xA;8 (इति बोधिसत्त्वो भगवान्&#xA;उरुबिल्वायां विहरं नद्या नै-&#xA;रंजनायास् तीरे बोधिमूले स्थित&#xA;आनिंज्यप्राप्तो बोधिपक्षिकेषु&#xA;धर्मेषु भावनायोगम् अनु-&#xA;युक्तो विहरं रात्र्याः)&#xA;(प्रथमे) यामे पूर्वेनिवा(सं&#xA;समानुस्मरति। )&#xA;9 (अथ बोधिसत्त्वो भगवान्&#xA;उरुबिल्वायां विहरं पूर्ववद्&#xA;यावद् अनुयुक्तो विहरति। )&#xA;10 (स रात्र्या म)ध्यमे&#xA;या(मे दिव्यश्रोत्रज्ञानसाक्षीक्रि-&#xA;याया अभिज्ञायां चित्तम् अभि-&#xA;निर्नामयति दिव्येन) श्रो-&#xA;त्रेण विशुद्धेनातिक्रांत(मा)-&#xA;(नुषेण उभ)यां शब्दां&#xA;(शृणोति मानुषांश् चामानुषाम्श्&#xA;च ये वा दूरे ये वान्तिके। )&#xA;11 (इति बोधिसत्त्वो भग)-&#xA;(व्)आन् उरुबिल्वायाम् विहरं न-&#xA;(द्या नै) (रंजनायास् तीरे)&#xA;(4)&#xA;बोधिमूले ( स्थित आनिंज्यप्राप्तो&#xA;बोधिपक्षिकेषु धर्मेषु भा-&#xA;वनायोगम् अनुयुक्तो विहरं&#xA;रात्र्या म) (ध्)य्(अ)मे या-&#xA;मे दिव्यश्र्(ओत्रज्ञानं प्रत्य-&#xA;नुभवति। )&#xA;(5)&lt;/p&gt;</description>
    </item>
    <item>
      <title>महायानपथसाधनसङ्ग्रहः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/mahAyAnapathasAdhanasangrahaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/mahAyAnapathasAdhanasangrahaH/</guid>
      <description>&lt;p&gt;महायानपथसाधनसङ्ग्रहः&#xA;नमः सर्वबुद्धबोधिसत्त्वेभ्यः&#xA;सर्वातीताद्यबुद्धानां जनकत्वात् पितरौ तथा।&lt;br&gt;&#xA;भक्त्या साधनधर्माश्च वाक्चित्ताभ्यां मुदा नतः॥१॥&lt;/p&gt;&#xA;&lt;p&gt;अचिन्त्यां महतीं बोधिं जिघृक्षुश्चेदनुत्तराम्।&lt;br&gt;&#xA;बोधेः साधननिष्ठत्वात् साधनं सारतो भजेत्॥२॥&lt;/p&gt;&#xA;&lt;p&gt;स च त्रिशरणं गत्त्वा निवार्य सकलाशुभान्।&lt;br&gt;&#xA;अधिशीलं भजेच्छुद्धं बोधिचित्तस्य वाहनम्॥३॥&lt;/p&gt;&#xA;&lt;p&gt;आश्रित्य कशया भूयस् ताडयन् मरणस्मृतेः।&lt;br&gt;&#xA;भवमार्ग महाभीतिं क्रामेतैनं च सत्वरम्॥४॥&lt;/p&gt;&#xA;&lt;p&gt;अभयबुद्धभूप्राप्तः प्रणिधानपदे स्थितः।&lt;br&gt;&#xA;सत्त्वसंवरमाधाय षट् च पारमितादिकाः॥५॥&lt;/p&gt;&#xA;&lt;p&gt;सत्त्वचर्याश्चरेत्तद्वत् तत्प्रज्ञोपायसङ्ग्रहम्।&lt;br&gt;&#xA;शिक्षेतास्थितनिर्वाणं तत्सारो द्विविधस्तथा॥६॥&lt;/p&gt;&#xA;&lt;p&gt;रागद्रर्यरहितो नित्यं पावकार्थी तथाऽरणिम्।&lt;br&gt;&#xA;भावयेत् सततं भक्त्या बुद्धः शीघ्रं ततो भवेत्॥७॥&lt;/p&gt;&#xA;&lt;p&gt;परार्थ मणिवन्नित्यम् अनाभोगं करोति सः।&lt;br&gt;&#xA;महायानस्य शिक्षेयुः धन्याः साधनसङ्ग्रहम्॥८॥&lt;/p&gt;</description>
    </item>
    <item>
      <title>रत्नकरण्डोद्घाट - मध्यमनामोपदेशः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/ratnakaraNDodghATa_-_madhyamanAmopadeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/ratnakaraNDodghATa_-_madhyamanAmopadeshaH/</guid>
      <description>&lt;p&gt;p.1&#xA;रत्नकरण्डोद्घाट - मध्यमनामोपदेशः&#xA;नमो भट्टारक-मञ्जुवज्राय। आचार्यनागार्जुनपरम्पराववादो लिख्यते। अत्र यः पुरुष आत्मनोऽशेषजगतश्च अनादिसांसारिक-दुःखमनुस्मृत्य तिलमात्रमपि भावं न गृहीत्वा लोकभावम् अशेषकर्माणि च खेटपिण्डवत् उत्सृज्य आदौ अभ्युद्गत-शुचिं त्रिशीलसंवरं अपरिहरन् श्रवणमननप्रज्ञावान् स्वभावतः करुणामयसद्धर्मार्थं कायं जीवितं चाप्यनपेक्ष्य स आचार्य-आर्यनागार्जुनपरम्पराववादे विद्यमानं सत्पुरुषम् अन्विष्य तं चिरकालं पूजयित्वा आदिकार्मिकत्वात् महासत्रे वा, महानगरे वा, आरण्यप्रान्तादौ वा सुसाध्याजीवे तिष्ठेत्। रत्नत्रयप्रतिबिम्बस्य अग्रे मृदुस्निग्धासने उपविशेत्। एवम् सत्त्वजातीयांस्तु अण्डजान् संस्वेदजान्, औपपादुकान् रूपिणोऽरूपिणो, संज्ञिनोऽसंज्ञिनो पाञ्चगतिकान् सत्त्वान् संपश्येत्। सर्वे तु मम मातरः, आभिः मातृभिः ममार्थं पापः कृतः, उपचय-वशात् तद्विपाकेनाधुनाऽनेकदुःखानि अनुभवन्ति। यथा आर्यनागार्जुन आह -&#xA;विकल्पवासनादोषान् जगत्त्रयविमोहकान्।&lt;br&gt;&#xA;समभिवीक्ष्य तान् धीमान् संसारस्थानं समुद्धरेत्॥&lt;/p&gt;</description>
    </item>
    <item>
      <title>शिक्षासमुच्चय कारिका</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchaya_kArikA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchaya_kArikA/</guid>
      <description>&lt;p&gt;शिक्षासमुच्चय कारिका&#xA;यदा मम परेषां च भयं दुःखं च न प्रियम्।&lt;br&gt;&#xA;तदात्मनः को विशेषो यत्तं रक्षामि नेतरम्॥१॥&lt;/p&gt;&#xA;&lt;p&gt;दुःखान्तं कर्तुकामेन सुखान्तं गन्तुमिच्छता।&lt;br&gt;&#xA;श्रद्धामूलं दृढीकृत्य बोधौ कार्या मतिर्दृढा॥२॥&lt;/p&gt;&#xA;&lt;p&gt;(शिक्षादरो) महायानाद्‍बोधिसत्त्वस्य संबरः।&lt;br&gt;&#xA;मर्मस्थानान्यतो विद्याद्येनानापत्तिको भवेत्॥३॥&lt;/p&gt;&#xA;&lt;p&gt;आत्मभावस्य भोगानां त्र्यध्ववृत्तेः शुभस्य च।&lt;br&gt;&#xA;उत्सर्गः सर्वसत्त्वेभ्यस्तद्रक्षा शुद्धिवर्धनम्॥४॥&lt;/p&gt;&#xA;&lt;p&gt;परिभोगाय सत्त्वानामात्मभावादि दीयते।&lt;br&gt;&#xA;अरक्षिते कुतो भोगः कि दत्तं यन्न भुज्यते॥५॥&lt;/p&gt;&#xA;&lt;p&gt;तस्मात्सत्वोपभोगार्थमात्मभावादि पालयेत्।&lt;br&gt;&#xA;कल्याणमित्रानुत्सर्गात् सूत्राणां च सदेक्षणात्॥६॥&lt;/p&gt;&#xA;&lt;p&gt;तत्रात्मभावे का रक्षा यदनर्थविवर्जनम्।&lt;br&gt;&#xA;केनैतल्लभ्यते सर्वं निष्फलस्पन्दवर्जनात्॥७॥&lt;/p&gt;&#xA;&lt;p&gt;एतत्सिध्येत्सदा स्मृत्या स्मृतिस्तीव्रादराद्‍भवेत्।&lt;br&gt;&#xA;आदरः शममाहात्म्यं ज्ञात्वातापेन जायते॥८॥&lt;/p&gt;</description>
    </item>
    <item>
      <title>समाधिसंभारपरिवर्तः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/samAdhisaMbhAraparivartaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/samAdhisaMbhAraparivartaH/</guid>
      <description>&lt;p&gt;समाधिसंभारपरिवर्तः&#xA;लोकनाथाय नमः&#xA;बोधिचित्तं दृढं कुर्यात् पूर्व कारुण्यशक्तिजम्।&lt;br&gt;&#xA;भवभोगसुखेऽसक्तः परिग्रहपराङ्मुखः॥१॥&lt;/p&gt;&#xA;&lt;p&gt;श्रद्धादिधनसम्पन्नो गुरुं बुद्धसमं भजेत्।&lt;br&gt;&#xA;तद्दिष्टसमयाचारं परिपालितुमुद्यतः॥२॥&lt;/p&gt;&#xA;&lt;p&gt;कुम्भगुह्याभेषेकं तु प्रसादाल्लभते गुरोः।&lt;br&gt;&#xA;कायवाक् चित्तसंशुद्धः सिद्धिपात्रं स साधकः॥३॥&lt;/p&gt;&#xA;&lt;p&gt;समाध्यङ्गसमुद्भूत- संभारपारिपूरितः।&lt;br&gt;&#xA;शीघ्रं सिद्ध्याप्तिरेवं च गुह्यमन्त्रनयस्थितिः॥४॥&lt;/p&gt;&#xA;&lt;p&gt;समाध्यङ्गच्युतौ तस्य विपक्षस्थितितस्तथा।&lt;br&gt;&#xA;जन्मकोटिसहस्रैश्च समाधिर्न प्रसिध्यति॥५॥&lt;/p&gt;&#xA;&lt;p&gt;तत्समाधिप्रसिध्यर्थ गुह्यवृत्तस्थयोगवित्।&lt;br&gt;&#xA;तद् भिन्नं चिन्तनं त्यक्त्वा दृढवीर्येण चोद्यमेत्॥६॥&lt;/p&gt;&#xA;&lt;p&gt;समाधेर्यानि चाङ्गानि विपक्षस्तद्विनिश्चये।&lt;br&gt;&#xA;समाध्यङ्गं विपक्षश्च संक्षेपेण समुच्यते॥७॥&lt;/p&gt;&#xA;&lt;p&gt;शीलसम्पत्तियुक्तत्वं भोगेषु निरपेक्षता।&lt;br&gt;&#xA;क्षान्तिर्दृढप्रतिज्ञा च जनसंसर्गवर्जनम्॥८॥&lt;/p&gt;&#xA;&lt;p&gt;कायवाक् चित्तकार्येषु सम्प्रजन्यसमन्वयः।&lt;br&gt;&#xA;बुद्धकायस्तुतिस्मृत्या कायानुस्मृतिसंयुतिः॥९॥&lt;/p&gt;&#xA;&lt;p&gt;यस्मिन् काले तु यत्कार्य दार्ढ्र्य तस्य ह्यनुस्मृतौ।&lt;br&gt;&#xA;पञ्चावरणहानिश्च युक्तकृद् भक्तमानता॥१०॥&lt;/p&gt;</description>
    </item>
  </channel>
</rss>
