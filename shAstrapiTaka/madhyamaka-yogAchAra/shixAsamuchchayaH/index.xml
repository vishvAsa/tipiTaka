<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;शिक्षासमुच्चयः on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/</link>
    <description>Recent content in &#43;शिक्षासमुच्चयः on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/index.xml" rel="self" type="application/rss+xml" />
    <item>
      <title>01 दानपारमिता प्रथमः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/01_dAnapAramitA_prathamaH_parichChedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/01_dAnapAramitA_prathamaH_parichChedaH/</guid>
      <description>&lt;p&gt;शन्तिदेवविरचितः&#xA;शिक्षासमुच्चयः।&lt;br&gt;&#xA;१&#xA;दानपारमिता प्रथमः परिच्छेदः।&lt;br&gt;&#xA;यस्याश्रवेण नरकादिमहाप्रताप-&#xA;दाहादिदुःखमनुभूतमभूद्भवद्भिः।&lt;br&gt;&#xA;तीव्रं पुनः पुनरनन्तमशान्तचित्तै-&#xA;स्तच्छ्रोतुमादरमुदारतरं भजध्वम्॥१॥&lt;/p&gt;&#xA;&lt;p&gt;श्रुत्वा[च यं त्यजति] पापमनुद्धतात्मा&#xA;पूर्वार्जितं च विपुलं क्षपयत्यशेषम्।&lt;br&gt;&#xA;अप्राप्तपूर्वमपि सौख्यमवाप्नुवन्ति&#xA;हानिंसुखाच्च न कदाचिदपि प्रयान्ति॥२॥&lt;/p&gt;&#xA;&lt;p&gt;संबोधिसत्त्वसुखमुत्तममक्षय ***&#xA;***** प्यसमसंपदमाप्नुवन्ति।&lt;br&gt;&#xA;तद्धर्मरत्नमतिदुर्लभमद्य लब्धं&#xA;लब्धक्षणाः शृणुत सादरमुच्यमानम्॥३॥&lt;/p&gt;&#xA;&lt;p&gt;आयान्तु च त्रिभुवनैकहितस्य वाक्यं&#xA;श्रोतुं प्रसन्नमनसः सुरनागसत्त्वाः।&lt;br&gt;&#xA;गन्धर्वयक्षगरुडासुरकिन्नरेन्द्राः&#xA;प्रेतादयः श्रवणजाततृषः सहर्षाः॥४॥&lt;/p&gt;&#xA;&lt;p&gt;सुगतान् ससुतान् सधर्मकायान्&#xA;प्रणिपत्यादरतोऽखिलांश्च वन्द्यान्।&lt;br&gt;&#xA;सुगतात्मजसंवरावतारं&#xA;कथयिष्यामि समुच्चितार्थवाक्यैः॥५॥&lt;/p&gt;&#xA;&lt;p&gt;न च किंचिदपूर्वमत्र वाच्यं&#xA;न च संग्रथनकौशलं ममास्ति।&lt;br&gt;&#xA;अत एव न मे परार्थयत्नः&#xA;स्वमनो भावयितुं ममेदमिष्टम्॥६॥&lt;/p&gt;</description>
    </item>
    <item>
      <title>02 सद्धर्मपरिग्रहो द्वितीयः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/02_saddharmaparigraho_dvitIyaH_parichChedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/02_saddharmaparigraho_dvitIyaH_parichChedaH/</guid>
      <description>&lt;p&gt;सद्धर्मपरिग्रहो द्वितीयः परिच्छेदः।&lt;br&gt;&#xA;एवमेषामात्मभावादीनामुत्सृष्टानामपि रक्षा कार्या। कुतः? यस्मात्-&#xA;परिभोगाय सत्त्वानामात्मभावादि दीयते।&lt;br&gt;&#xA;अरक्षिते कुतो भोगः किं दत्तं यन्न भुज्यते॥५॥&lt;/p&gt;&#xA;&lt;p&gt;तस्मात्सत्त्वोपभोगार्थमात्मभावादि पालयेत्।&lt;br&gt;&#xA;उक्तं हि बोधिसत्त्वप्रातिमोक्षे-परं शारिपुत्र रक्षिष्यामीत्यात्मा रक्षितव्यः। एवंरूपया शारिपुत्र हितैषि[क]तया समन्वागतो बोधिसत्त्वो जीवितहेतोरपि पापं कर्म न करोतीति॥&lt;/p&gt;&#xA;&lt;p&gt;वीरदत्तपरिपृच्छायामप्याह-शकटमित्र भारोद्वहनार्थ केवलं धर्मबुद्धिना बोढव्यमिति। तथा अक्षयमतिसूत्रेऽपि-कायदुःखतया च न परिखिद्यते सत्त्वावेक्षितयेति॥&lt;/p&gt;&#xA;&lt;p&gt;तच्चात्मभावादिकं कथं पालयेत्? कल्याणमित्रानुत्स(र्गा)र्जनात्। यथोक्तमार्यगण्डव्यूहे आर्यश्रीसंभवेन-कल्याणमित्रसंधारिताः कुलपुत्र बोधिसत्त्वा न पतन्ति दुर्गतिषु। कल्याणमित्रसमन्वाहृता नातिक्रामन्ति बोधिसत्त्वशिक्षाम्। कल्याणमित्रप्रतिच्छन्ना अभ्युद्गता भवन्ति लोकात्। कल्याणमित्रपर्युपासिता बोधिसत्त्वा असंप्रमोषचारिणो भवन्ति सर्वबोधिसत्त्वचर्यासु। कल्याणमित्रपरिगृहीता बोधिसत्त्वा दुर्धर्षा भवन्ति कर्मक्लेशैः। संबोधकाः कल्याणमित्रा अकरणीयानां संनिवारकाः प्रमादस्थानात्। निष्कासयितारः संसारपुरात्। तस्मात्तर्हि कुलपुत्र एवं मनसिकारात् प्रतिप्रश्रब्धेन कल्याणमित्राण्युपसंक्रमितव्यानि। पृथिवीसमचित्तेन सर्वभारवहना परिणमनतया वज्रसमचित्तेन अनाभेद्याशयतया चक्रवालसमचित्तेन सर्वदुःखासंप्रवेधनतया। लोकदाससमचित्तेन सर्वकर्मसमदानाजुगुप्सनतया। रजोहरणसमचित्तेन मानातिमानविवर्जनतया। यानसमचित्तेन गुरुभारनिर्वहनतया। श्रसमचित्तेनाक्रुध्यनतया। नौसंमचित्तेन गमनागमनापरित्रस्यतनया। सुपुत्रसदृशेन कल्याणमित्रमुखवीक्षणतया। आत्मनि च ते कुलपुत्र आतुरसंज्ञोत्पादयितव्या, कल्याणमित्रेषु च वैद्यसंज्ञा, अनुशासनीषु भैषज्यसंज्ञा, प्रतिपत्तिषु व्याधिनिर्घातनसंज्ञा। आत्मनि च ते कुलपुत्र भीरुसंज्ञोत्पादयितव्या, कल्याणमित्रेषु शूरसंज्ञा, अनुशासनीषु प्रहरणसंज्ञा, प्रतिपत्तिषु शत्रुनिर्घातनसंज्ञा॥&lt;/p&gt;</description>
    </item>
    <item>
      <title>03 धर्मभाणकादिरक्षा तृतीयः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/03_dharmabhANakAdiraxA_tRtIyaH_parichChedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/03_dharmabhANakAdiraxA_tRtIyaH_parichChedaH/</guid>
      <description>&lt;p&gt;धर्मभाणकादिरक्षा तृतीयः परिच्छेदः।&lt;br&gt;&#xA;उक्तस्त्रयाणामपि सामान्येन रक्षाद्युपायः। रक्षादयस्तु वाच्याः।&lt;br&gt;&#xA;तत्रात्मभावे का रक्षा यदनर्थविवर्जनम्।&lt;br&gt;&#xA;तत्रेति सद्धर्मपरिग्रहे वर्तमानस्यात्मभावरक्षा चिन्त्यते यथा परान्न नाशयेत्। इदं च अनर्थविवर्जनमार्यगगनगञ्जसूत्रे सद्धर्मधारणोद्यतैर्बोधिसत्त्वैर्भाषितम्-&#xA;वयमुत्सहामो भगवन् निर्वृते द्विपदोत्तमे।&lt;br&gt;&#xA;सद्धर्म धारयिष्यामः त्यक्त्वा कायं सजीवितम्॥&lt;/p&gt;&#xA;&lt;p&gt;लाभसत्कारमुत्सृष्ट्वा सर्वं चोत्सृज्य संस्तवम्।&lt;br&gt;&#xA;अनुत्सृष्ट्वा इमं धर्मं बुद्धज्ञाननिदर्शकम्॥&lt;/p&gt;&#xA;&lt;p&gt;आक्रोशपरिभाषांश्च दुरुक्तवचनानि च।&lt;br&gt;&#xA;क्षान्त्या तान्मर्षयिष्यामः सद्धर्मप्रतिसंग्रहात्॥&lt;/p&gt;&#xA;&lt;p&gt;उच्चग्घनां तर्जनां च अवर्णमयशांसि च।&lt;br&gt;&#xA;सर्वांस्तान्मर्षयिष्यामो धारयन्त इमं नयम्॥&lt;/p&gt;&#xA;&lt;p&gt;पेयालं॥&lt;/p&gt;&#xA;&lt;p&gt;एवंविघे महाघोरे भिक्षुराजान क्षोमणे।&lt;br&gt;&#xA;विलोपकाले सत्त्वानां सद्धर्म धारयामहे॥&lt;/p&gt;&#xA;&lt;p&gt;गम्भीरा ये च सूत्रान्ता विमुक्तिफलसंहिताः।&lt;br&gt;&#xA;प्रतीच्छका न भेत्स्यन्ति चित्रामृक्ष्यन्ति ते कथाम्॥&lt;/p&gt;</description>
    </item>
    <item>
      <title>04 अनर्थवर्जनं चतुर्थः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/04_anarthavarjanaM_chaturthaH_parichChedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/04_anarthavarjanaM_chaturthaH_parichChedaH/</guid>
      <description>&lt;p&gt;अनर्थवर्जनं चतुर्थः परिच्छेदः।&lt;br&gt;&#xA;अपरेऽपि महान्तोऽनर्थाः सूत्रान्तेषूक्ताः। यथा तावदाकाशगर्भसूत्रे-पञ्चेमाः कुलपुत्र क्षत्रियस्य मूर्धाभिषिक्तस्य मूलापत्तयः, याभिर्मूलापत्तिभिः क्षत्रियो मूर्धाभिषिक्तः सर्वाणि पूर्वावरोपितानि कुशलमूलानि झोषयति। वस्तुपतितः पाराजिकः सर्वदेवमनुष्यमुखेभ्योऽपायगामी भवति। कतमाः पञ्च? यः कुलपुत्र मूर्धाभिषिक्तं स्तौपिकं वस्त्वपहरति सांधिकं वा चातुर्दिशसांधिकं वा निर्यातितं वा, स्वयं वापहरति हारयति वा, इयं प्रथमा मूलापत्तिः॥&lt;/p&gt;&#xA;&lt;p&gt;यः पुनर्धर्म प्रतिक्षिपति  श्रावकनिर्याणभाषितं वा प्रत्येकबुद्धनिर्याणभाषितं वा महायाननिर्याणभाषितं वा प्रतिक्षिपति प्रतिषेधयति, इयं द्वितीया मूलापत्तिः॥&lt;/p&gt;&#xA;&lt;p&gt;यः पुनर्मामुद्दिश्य शिरस्तुण्डमुण्डकाषायवस्त्रप्रावृतः शिक्षाधारी वा अशिक्षाधारी वा, तस्य दुःशीलस्य वा शीलवतो वा काषायाणि वस्त्राण्यपहरति अपहारयति, गृहस्थं वा करोति, काये दण्डैः प्रहरति, चारके वा प्रतिक्षिपति, जीवितेन वा वियोजयति, इयं तृतीया मूलापत्तिः॥&lt;/p&gt;</description>
    </item>
    <item>
      <title>05 शीलपारमितायामनर्थवर्जनं पञ्चमः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/05_shIlapAramitAyAmanarthavarjanaM_panchamaH_paric/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/05_shIlapAramitAyAmanarthavarjanaM_panchamaH_paric/</guid>
      <description>&lt;p&gt;शीलपारमितायामनर्थवर्जनं पञ्चमः परिच्छेदः।&lt;br&gt;&#xA;उक्तः संक्षेपतोऽनर्थः। तस्य विवर्जनं यथा अध्याशयसंचोदनसूत्रे-एवंविधानर्थश्रवणभयभीरुकैः आदिकर्मिकबोधिसत्त्वैः समादानानि यथा गृहीतानि तथा कार्यम्। एवं हि तैरुक्तम्‍एते वयं भगवन् अद्याग्रेण तथागतस्य पुरतः एवं समादानं कुर्मः। सचेद्वयं भगवन् अद्याग्रेण बोधिसत्त्वयानिकं पुद्गलं गृहिणं वा प्रव्रजितं वा आपत्त्या चोदयिष्यामो भूतेन वा अभूतेन वा, विसंवादितोऽस्माभिस्तथागतोऽर्हन् सम्यक्संबुद्धो भवेत्। सचेद्वयं भगवन् अद्याग्रेण बोधिसत्त्वयानिकं पुद्गलमवमन्येम, अवर्णं चास्य भाषेम, विसंवादितोऽस्माभिस्तथागतो भवेदर्हन् सम्यक्संबुद्धः सचेद्वयं भगवन् अद्याग्रेण बोधिसत्त्वयानिकं पुद्गलं गृहिणं वा प्रव्रजितं वा पञ्चमिः कामगुणैः क्रीडन्तं परिचारयन्तं दृष्टा अप्रसादं कुर्याम, विलेखं वा चित्तस्योत्पादयेम, अगौरवं वोत्पादयेम, न च तत्र शास्तृसंज्ञामुत्पादयेम, विसंवादितोऽस्माभिस्तथागतो भवेत्। सचेद्वयं भगवन् अद्याग्रेण मित्रकुलभिक्षादकुलनिदानं बोधिसत्त्वयानिकानां पुद्गलानां कायपीडां चित्तपीडां वा कुर्याम, विसंवादितोऽस्माभिस्तथागतो भवेत्। सचेद्वयं भगवन् अद्याग्रेण बोधिसत्त्वयानिकं पुद्गलं दृष्ट्वा एकेनाप्यमनोज्ञवचनेनाभाषेम, विसंवादितोऽस्माभिस्तथागतो भवेत्। सचेद्वयं भगवन् अद्याग्रेण त्रिष्कृत्वो रात्रेः त्रिष्कृत्वो दिवसस्य बोधिसत्त्वयानिकं पुद्गलं न नमस्येम, विसंवादितोऽस्माभिस्तथागतो भवेत्। सचेद्वयं भगवन् अद्याग्रेणास्य व्रतसमादानस्य कृतशो राज्यप्रतिलम्भं वा धनप्रतिलम्भं वा कायजीवितं वा न परित्यजेम, विसंवादितोऽस्माभिस्तथागतो भवेत्। सचेद्वयं भगवन् अद्याग्रेण श्रावकयानिकं वा प्रत्येकबुद्धयानिकं वा पुद्गलमवमन्येम वयं विशिष्टतरा नैते इति, विसंवादितोऽस्माभिस्तथागतो भवेत्। सचेद्वयं भगवन्नीचचित्ताश्चण्डालसदृशचित्ता न विहरेम, विसंवादितोऽस्माभिस्तथागतो भवेत्। सचेद्वयं भगवन् अद्याग्रेण आत्मानमुत्कर्षयेम, परं वा पंसयेम, विसंवादितोऽस्माभिस्तथागतो भवेत्। सचेद्वयं भगवन् अद्याग्रेण व्यापादविग्रहभयाद्योजनं वा योजनशतं वा न पलायेम ईरिताः समानाः, विसंवादितोऽस्माभिस्तथागतो भवेत्। सचेद्वयं भगवन् अद्याग्रेण शीलवन्तमात्मानं प्रतिजानीम, बहुश्रुतं वा धुतगुणिनं वा अन्यतरान्यतरेण वा गुणेनात्मानमुद्भावयेम, विसंवादितोऽस्माभिस्तथागतो भवेत्। सचेद्वयं भगवन् अद्याग्रेण प्रतिच्छन्न कल्याणा विवृतपापा न विहरेम, विसंवादितोऽस्माभिस्तथागतो भवेदर्हन् सम्यक्संबुद्धः॥&lt;/p&gt;</description>
    </item>
    <item>
      <title>06 आत्मभावरक्षा षष्ठः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/06_AtmabhAvaraxA_ShaShThaH_parichChedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/06_AtmabhAvaraxA_ShaShThaH_parichChedaH/</guid>
      <description>&lt;p&gt;आत्मभावरक्षा षष्ठः परिच्छेदः।&lt;br&gt;&#xA;उक्तं निष्फलस्पन्दवर्जनम्। कथमेतत्सिध्येदित्याह-&#xA;एतत्सिध्येत्सदा स्मृत्या&#xA;इति। द्वादशेमाः स्मृतयो निष्फलस्पन्दवर्जनाय संवर्तन्ते। यदुत तथागताज्ञानतिक्रमानुपालनविपाकगौरवस्मृतिः। सर्वकायस्य निश्चलस्वभावताप्रतिष्ठिततानुस्मृतिः। सति सत्त्वार्थे यदङ्गमनुपयोगि तद् दृढतरस्मृत्यपेक्षानिश्चलमाध्यछन्दपरायत्तीकृतं सर्वधीरचेष्टास्मृतिः। नवकस्य भयोत्सवादिसंबन्धसंभ्रमेऽङ्गमुक्तस्मृतिः। ईर्यापथचतुष्काक्षेपनिरूपणस्मृतिः। अन्तरान्तरा च ईर्यापथत्रिकोपारक्षणार्थमीर्यापथसंपदवलोकनस्मृतिः। भाषणकाले चातिप्रसादौद्धत्यसंरम्भपक्षपातादिवशादतिमात्राप्रासादिकहस्तपादशिरोमुखविकारनियमनस्मृतिः। यः श्रोता, वक्तव्यः स यावन्मात्रेण ध्वनितार्थ जानाति, तदनतिरेकेण स्वरेण भाषणस्मृतिरन्यत्र पराशङ्कादोषसंभवात्। अशिक्षितजनसमागमसंकटे स्वचित्ततच्चित्तप्रसादनादितात्पर्यस्मृतिः। चित्तमत्तद्विपस्य शमथस्तम्भे नित्यबद्धस्मृतिः। मुहुर्मुहुश्च चित्तावस्थाप्रत्यवेक्षणास्मृतिः। महाजनसंपातं प्रायोऽन्यकार्यत्यागेनापि यथोक्तस्मृतिरक्षा तात्पर्यस्मृतिरिति॥&lt;/p&gt;&#xA;&lt;p&gt;एवमेताभिः स्मृतिभिर्निष्फलस्पन्दनवर्जनं सिध्यति। सा च-&#xA;स्मृतिस्तीव्रादराद्भवेत्।&lt;br&gt;&#xA;तत्रादरः कार्येषु सर्वभावेनाभिमुख्यम्। अवज्ञाप्रतिपक्षः। अयं च -&#xA;आदरः शममाहात्म्यं ज्ञात्वातापेन जायते॥&lt;/p&gt;</description>
    </item>
    <item>
      <title>07 भोगपुण्यरक्षा सप्तमः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/07_bhogapuNyaraxA_saptamaH_parichChedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/07_bhogapuNyaraxA_saptamaH_parichChedaH/</guid>
      <description>&lt;p&gt;भोगपुण्यरक्षा सप्तमः परिच्छेदः।&lt;br&gt;&#xA;एवं तावदात्मभावरक्षा वेदितव्या। भोगरक्षा तु वक्तव्या। तत्र -&#xA;सुकृतारम्भिणा भाव्यं मात्रज्ञेन च सर्वतः।&lt;br&gt;&#xA;इति शिक्षापदादस्य भोगरक्षा न दुष्करा॥१४॥&lt;/p&gt;&#xA;&lt;p&gt;उग्रपरिपृच्छायां हि शिक्षापदमुक्तम्-सुसमीक्षितकर्मकारिता सुकृतकर्मकारिता च। तेन भोगानां दुर्न्यासा प्रत्यवेक्षा। अवज्ञाप्रतिषेधः सिद्धो भवति। शमथप्रस्तावेन च मात्रज्ञता युक्तिज्ञता चोक्ता। तेनेदं सिद्धं भवति- यदिदं अल्पाधमभोगेनापि कार्यसिद्धौ सत्यां स्वयमन्यैर्वा बहूत्तमभोगनाशनोपेक्षा न कार्येति॥&lt;/p&gt;&#xA;&lt;p&gt;अत एव उग्रपरिपृच्छायामुक्तम्- पुत्रभार्यादासीदासकर्मकरपौरुषेयाणां सम्यक्परिभोगेनेति॥&lt;/p&gt;&#xA;&lt;p&gt;तथा स्वपरबोधिपक्षश्रुताद्यन्तरायकरौ त्यागात्यागौ न कार्यौ। अधिकसत्त्वार्थशक्तेस्तुल्यशक्तेर्वा बोधिसत्त्वस्य अधिकतुल्यकुशलान्तरायकरौ त्यागात्यागौ न कार्याविति सिद्धं भवतीति॥&lt;/p&gt;&#xA;&lt;p&gt;इदं च संधाय बोधिसत्त्वप्रातिमोक्षेऽभिहितम्- यस्तु खलु पुनः शारिपुत्र अभिनिष्क्रान्तगृहावासो बोधिसत्त्वो बोध्यङ्गैरभियुक्तः तेन कथं दानं दातव्यम्। कतरं दानं दातव्यम्। कियद्रूपं दानं दातव्यम्। पे। धर्मदायकेन भवितव्यं धर्मदानपतिना। यश्च शारिपुत्र गृही बोधिसत्त्वो गङ्गानदीवालिकासमानि बुद्धक्षेत्राणि सप्तरत्नप्रतिपूर्णानि कृत्वा तथागतेभ्योऽर्हद्भयः सम्यक्संबुद्धेभ्यो दानं दद्याद्, यश्च शारिपुत्र प्रव्रज्यापर्यापन्नो बोधिसत्व एकां चतुष्पदिकां गाथां प्रकाशयेत्, अयमेव ततो बहुतरं पुण्यं प्रसवति। न शारिपुत्र तथागतेन प्रव्रजितस्यामिषदानमनुज्ञातम्। पे। यस्य खलु पुनः शारिपुत्र पात्रागतः पात्रपर्यापन्नो लाभो भवेद्धार्मिको धर्मलब्धः, तेन साधारण भोजिना भवितव्यं सार्ध सब्रह्मचारिभिः। सचेत्पुनः कश्चिदेवागत्य पात्रं वा चीवरं व याचेत, तस्यातिरिक्तं भवेद्बुद्धानुज्ञातात्त्रिचीवरात्। यथापरित्यक्तं दातव्यम्। सचेत्पुनस्तस्योनं चीवरं भवेद्यन्निश्रित्य ब्रह्मचर्यवासः, तन्न परित्यक्तव्यम्। तत्कस्य हेतोः? अविसर्जनीयं त्रिचीवरमुक्तं तथागतेन। सचेत्पुनः शारिपुत्र बोधिसत्त्वः त्रिचीवरं परित्यज्य याचनकगुरुको भवेत्, न तेनाल्पेच्छता आसेविता भवेत्। यस्तु खलु पुनः शारिपुत्र अभिनिष्क्रान्तगृहावासो बोधिसत्त्वः, तेन धर्म आसेवितव्यः। तत्र तेनाभियुक्तेन भवितव्यमिति॥&lt;/p&gt;</description>
    </item>
    <item>
      <title>08 पापशोधनं नाम अष्टमः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/08_pApashodhanaM_nAma_aShTamaH_parichChedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/08_pApashodhanaM_nAma_aShTamaH_parichChedaH/</guid>
      <description>&lt;p&gt;पापशोधनं नाम अष्टमः परिच्छेदः।&lt;br&gt;&#xA;उक्ता त्रयाणामय्यात्मभावादीनां रक्षा। शुद्धिरधुना वक्तव्या। किमर्थम्?&#xA;शोधितस्यात्मभावस्य भोगः पथ्यो भविष्यति।&lt;br&gt;&#xA;सम्यक्सिद्धस्य भक्तस्य निष्कणस्येव देहिनाम्॥१७॥&lt;/p&gt;&#xA;&lt;p&gt;यथोक्तमार्यतथागतगुह्यसूत्रे-यानि च तानि महानगरेषु महाश्मशानानि भवन्त्यनेकप्राणिशतसहस्त्राकीर्णानि, तत्रापि स बोधिसत्त्वो महान्तमात्मभावं मृतं कालगतमुपदर्शयति। तत्र ते तिर्यग्योनिगताः  सत्त्वा यावदर्थं मासं परिभुज्य आयुःपर्यन्ते मृताः कालगताः सुगतौ स्वर्गलोके देवेषूपपद्यन्ते। स चैव तेषां हेतुर्भवति यावत्परिनिर्वाणाय, यदिदं तस्यैव बोधिसत्त्वस्य पूर्वप्रणिधानपरिशुद्धया। येन दीर्घरात्रमेवं प्रणिधानं कृतम्- ये मे मृतस्य कालगतस्य मासं परिभुञ्जीरन्, स एव तेषां हेतुर्भवेत् स्वर्गोत्पत्तये यावत्परिनिर्वाणाय तस्य शीलवतः। क्रध्यति प्रार्थना। ऋध्यति प्रणिधानमिति॥&lt;/p&gt;</description>
    </item>
    <item>
      <title>09 क्षान्तिपारमिता नवमः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/09_xAntipAramitA_navamaH_parichChedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/09_xAntipAramitA_navamaH_parichChedaH/</guid>
      <description>&lt;p&gt;क्षान्तिपारमिता नवमः परिच्छेदः।&lt;br&gt;&#xA;तदेवमविरतप्रवृत्तां बहुसुखां दौःशील्योत्पत्तिं रक्षन्, एवं च कर्मावरणविबन्धमपनयन्, क्लेशविशोधने प्रयतेत॥&lt;/p&gt;&#xA;&lt;p&gt;तत्रादौ तावत्&#xA;क्षमेत&#xA;अक्षमस्य हि श्रुतादौ वीर्यं प्रतिहन्यतेऽखेदसहत्वात्। अश्रुतवांश्च न समाध्युपायं जानाति, नापि क्लेशशोधनोपायम्। तस्मादखिन्नः-&#xA;श्रुतमेपेत&#xA;ज्ञानतोऽपि संकीर्णचारिणः समाधानं दुष्करमिति।&lt;br&gt;&#xA;संश्रयेत वनं ततः।&lt;br&gt;&#xA;तत्रापि विक्षेपप्रशमनानभियुक्तस्य चित्तं न समाधीयत इति-&#xA;समाधानाय युज्येत&#xA;समाहितस्य च न किंचित्फलमन्यत्र क्लेशशोधनादिति-&#xA;भावयेदशुभादिकम्॥२०॥&lt;/p&gt;&#xA;&lt;p&gt;इत्येतानि तावत्क्लेशशुद्धेरुद्देशपदानि॥&lt;/p&gt;&#xA;&lt;p&gt;इदानीं निर्देश उच्यते- तत्र क्षान्तिस्त्रिविधा धर्मसंगीतिसूत्रेऽमिहिता-दुःखाधिवासनक्षान्तिः, धर्मनिध्यानक्षान्तिः परापकारमर्षणक्षान्तिश्चेति। तत्र दुःखाधिवासनक्षान्तिविपक्षोऽनिष्टागमप्राप्तदुःखमीरुता, इष्टविघातप्राप्तश्च सुखाभिष्वङ्गः। ताभ्यां दौर्मनस्यम्, ततो द्वेषो लीनता च॥&lt;/p&gt;&#xA;&lt;p&gt;अत एवाह चन्द्रप्रदीपसूत्रे-सुखेऽनभिष्वङ्गः। दुःखेऽवैमुख्यमिति॥&lt;/p&gt;</description>
    </item>
    <item>
      <title>10 वीर्यपारमिता दशमः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/10_vIryapAramitA_dashamaH_parichChedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/10_vIryapAramitA_dashamaH_parichChedaH/</guid>
      <description>&lt;p&gt;वीर्यपारमिता दशमः परिच्छेदः।&lt;br&gt;&#xA;एवं क्षान्तिप्रतिस्थितः श्रुते वीर्यमारभेत। अन्यथा श्रुतमेवास्य विनाशाय संपद्यते। यथोक्तं चन्द्रप्रदीपसूत्रे-&#xA;कियद्बहू धर्म पर्यापुणेया&#xA;शीलं न रक्षेत श्रुतेन मत्तः।&lt;br&gt;&#xA;न बाहुश्रुत्येन स शक्यु तायितुं&#xA;दुःशील येन व्रजमान दुर्गतिम्॥&lt;/p&gt;&#xA;&lt;p&gt;श्रुतानुशंसास्तु नारायणपरिपृच्छायामुक्ताः- तथा हि कुलपुत्राः श्रुतवतः प्रज्ञागमो भवति। प्रज्ञावतः क्लेशप्रशमो भवति। निःक्लेशस्य मारोऽवतारं न लभते॥&lt;/p&gt;&#xA;&lt;p&gt;अत्र च महर्षेरुत्तरस्य जातकं विस्तरेण कृत्वा आह- धर्मकामानां हि विमलतेजः बोधिसत्त्वानां महासत्त्वानां सगौरवाणां सप्रतीशानां अन्यलोकधातुस्थिता अपि बुद्धा भगवन्तो मुखमुपदर्शयन्ति, धर्मं चानुश्रावयन्ति। धर्मकामानां विमलतेजः बोधिसत्त्वानां महासत्त्वानां पर्वतकन्दरवृक्षमध्येषु धर्मनिधानानि निक्षिप्तानि। धर्ममुखान्यनन्तानि पुस्तकगतानि करतलगतानि भवन्ति। धर्मकामानां विमलतेजः बोधिसत्वानां पूर्वबुद्धदर्शिन्यो देवता बुद्धप्रतिभानमुपसंहरन्ति॥&lt;/p&gt;</description>
    </item>
    <item>
      <title>11 अरण्यसंवर्णनं नामैकादशः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/11_araNyasaMvarNanaM_nAmaikAdashaH_parichChedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/11_araNyasaMvarNanaM_nAmaikAdashaH_parichChedaH/</guid>
      <description>&lt;p&gt;अरण्यसंवर्णनं नामैकादशः परिच्छेदः।&lt;br&gt;&#xA;तदेवमुग्रदत्तपरिपृच्छाविधिना गृहदोषान् भावयित्वा श्रुतवता चित्तं शोधयितुमरण्यमाश्रयणीयमिति स्थितम्। तथा चोक्तं चन्द्रप्रदीपसूत्रे-&#xA;न जातु कामान् प्रतिषेवमाणः पुत्रेषु दारेषु जनित्व तृष्णाम्॥&lt;/p&gt;&#xA;&lt;p&gt;गृहं च सेवित्व जुगुप्सनीयमनुत्तरां प्राप्स्यति सोऽग्रबोधिम्॥&lt;/p&gt;&#xA;&lt;p&gt;ये काम वर्जन्ति यथाऽग्निकर्षूं पुत्रेषु दारेषु जनित्व तृष्णाम्।&lt;br&gt;&#xA;उत्त्रस्त गेहादभिनिष्क्रमन्ति न दुर्लभा तेष्वियमग्रबोधिः॥&lt;/p&gt;&#xA;&lt;p&gt;न कश्चि बुद्धः पुरिमेण आसीदनागतो भेष्यति योऽवतिष्ठते।&lt;br&gt;&#xA;येहि स्थितैरेव अगारमध्ये प्राप्ता इयं उत्तम अग्रबोधिः॥&lt;/p&gt;&#xA;&lt;p&gt;प्रहाय राज्यं यथ खेटपिण्डं वसेदरण्येषु विवेककामः।&lt;br&gt;&#xA;क्लेशान् प्रहाय विनिहत्य मानं बुध्यन्ति बोधिं विरजामसंस्कृताम्॥&lt;/p&gt;&#xA;&lt;p&gt;पेयालं॥&lt;/p&gt;&#xA;&lt;p&gt;अन्नेहि पानेहि च चीवरेहि पुष्पेहि गन्धेहि विलेपनेहि।&lt;br&gt;&#xA;न्नोपस्थिता भोन्ति नरोत्तमा जिना यथ प्रव्रजित्वा चरमाण धर्मान्॥&lt;/p&gt;</description>
    </item>
    <item>
      <title>12 चित्तपरिकर्म द्वादशः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/12_chittaparikarma_dvAdashaH_parichChedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/12_chittaparikarma_dvAdashaH_parichChedaH/</guid>
      <description>&lt;p&gt;चित्तपरिकर्म द्वादशः परिच्छेदः।&lt;br&gt;&#xA;तदेवमरण्ये वसन्&#xA;समाधानाय युज्येत&#xA;उक्तं हि भगवत्याम्- स तेषामेव सत्त्वानामर्थाय ध्यानपारमितायां चरन्नविक्षिप्तचित्तो भवति। तत्कस्य हेतोः?  तथा ह्यस्यैवं - भवति लौकिकी ध्यानोपपत्तिरपि तावद्विक्षिप्तचित्तस्य दुर्लभा, कः पुनर्वादोऽनुत्तरा सम्यक्संबोधिः। तस्मान्मया अविक्षिप्तचित्तेन भवितव्यम्, यावन्नानुत्तरां सम्यक्संबोधिमभिसंबुध्येयमिति॥&lt;/p&gt;&#xA;&lt;p&gt;पुनरस्यामुक्तम्- पुनरपरं सुभूते बोधिसत्त्वो महासत्त्वः प्रथमचित्तोत्पादमुपादाय ध्यानपारमितायां चरन् सर्वाकारज्ञताप्रतिसंयुक्तैर्मनसिकारैर्ध्यानं समापद्यते। स चक्षुषा रूपाणि दृष्ट्वा न निमित्तग्राही भवति नानुव्यञ्जनग्राही। यतोधिकरणमस्य चक्षुरिन्द्रियेणासंवरसंवृतस्य विहरतोऽभिध्यादौर्मनस्ये अन्ये वा पापका अकुशला धर्माश्चित्तमनुप्राप्नुयुः, तेषां संवराय प्रतिपद्यते। रक्षति चक्षुरिन्द्रियम्। एवं श्रोत्रेण शब्दान् श्रुत्वा, घ्राणेन गन्धान् घ्रात्वा, जिह्वया रसानास्वाद्य, कायेन स्प्रष्टव्यानि स्पृष्ट्वा, मनसा धर्मान् विज्ञाय न निमित्तग्राही भवति, नानुव्यञ्जनग्राही। यतोधिकरणमस्य मन‍इन्द्रियेणासंवरसंवृतस्य पापकाश्चित्तमनुप्राप्नुयुः, तेषां संवराय प्रतिपद्यते। रक्षति मन‍इन्द्रियम्। स गच्छन्नपि तिष्ठन्नपि निषण्णोऽपि शयानोऽपि भाषमाणोऽपि समाहितावस्थां [न] विजहाति। स भवत्यहस्तलोलः अपादलोलोऽमुखलोलोऽप्रकीर्णवाक् अविक्षिप्तेन्द्रियोऽनुद्धतोऽनुन्नतोऽचपलोऽनलसोऽसंभ्रान्तकायोऽसंभ्रान्तचित्तः। शान्तकायः शान्तवाक् शान्तचित्तः। रहस्यरहसि का कल्पितेर्यापथः संतुष्टः॥&lt;/p&gt;</description>
    </item>
    <item>
      <title>13 स्मृत्युपस्थानपरिच्छेदः त्रयोदशः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/13_smRtyupasthAnaparichChedaH_trayodashaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/13_smRtyupasthAnaparichChedaH_trayodashaH/</guid>
      <description>&lt;p&gt;स्मृत्युपस्थानपरिच्छेदः त्रयोदशः।&lt;br&gt;&#xA;एवं कर्मण्यचित्तः स्मृत्युपस्थानान्यवतरेत्। तत्र अशुभप्रस्तावेन कायस्मृत्युपस्थानमुक्तम्। तदेव च भेदलेशेन धर्मसंगीतिसूत्रेऽभिहितम्-&#xA;पुनरपरं कुलपुत्र बोधिसत्त्व एवं काये स्मृतिमुपस्थापयति- अयं कायः पादपादाङ्गुलिजङ्घोरुत्रिकोदरनाभिपृष्ठवंशहृदयपार्श्वपार्श्वकाहस्तकलाचीबाह्वंसग्रीवाहनुललाटशिरःकपालमात्रसमूहः कर्मभवकारकोपचितो नानाक्लेशसंकल्पविकल्पशतसहस्त्राणामावासभूतः। बहूनि चात्र द्रव्याणि समवहितानि। यदुत केशरोमनखदन्तास्थिचर्मपिशितवपास्नायुमेदोवसालसीकायकृन्मूत्रपुरीषामाशयरुधिरखेटपित्तपूयसिङ्घाणकमस्तकलुङ्गानि। एवं बहुद्रव्यसमूहः। तत्कोऽत्र कायः?  तस्य प्रत्यवेक्षमाणस्यैवं भवति- आकाशसमोऽयं कायः। स आकाशवत् काये स्मृतिमुपस्थापयति, सर्वमेतदाकाशमिति पश्यति। तस्य कायपरिज्ञानहेतोर्न भूयः क्कचित्स्मृतिः प्रसरति, न विसरति, न प्रतिसरतीति॥&lt;/p&gt;&#xA;&lt;p&gt;पुनरुक्तम्- अयं कायो न पूर्वान्तादागतो न परान्ते संक्रान्तो न पूर्वान्तापरान्तावस्थितोऽन्यत्रासद्विपर्याससंभूतः कारकवेदकरहितो नाद्यन्तमध्ये प्रतिष्ठितमूलः, अस्वामिकः, अममः अपरिग्रहः। आगन्तुकैर्व्यवह्रियते काय इति, देह इति, भोग इति, आश्रय इति, शरीरमिति, कुणप इति, आयतनमिति। असारकोऽयं कायो मातापितृशोणितशुक्रसंभूतोऽशुचिपूतिदुर्गन्धस्वभावो रागद्वेषमोहभयविषादतस्कराकुलो नित्यं शतनपतनभेदनविकिरणविध्वंसनधर्मा नानाव्याधिशतसहस्त्रनीत इति॥&lt;/p&gt;</description>
    </item>
    <item>
      <title>14 आत्मभावपरिशुद्धिपरिच्छेदश्चतुर्दशः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/14_AtmabhAvaparishuddhiparichChedashchaturdashaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/14_AtmabhAvaparishuddhiparichChedashchaturdashaH/</guid>
      <description>&lt;p&gt;आत्मभावपरिशुद्धिपरिच्छेदश्चतुर्दशः।&lt;br&gt;&#xA;उक्तानि स्मृत्युपस्थानानि। एवं योग्यचित्तो दशसु दिक्षु शेषस्य जगतो दुःखसागरोद्धरणाभिसंबोध्युपायो व्योमपर्यन्तत्रैकाल्यसर्वधर्मवशवर्तित्वायैव तु पुनः सर्वधर्मशून्यतामवतरेत्। एवं हि पुद्गलशून्यता सिद्धा भवति। ततश्च छिन्नमूलत्वात् क्लेशा न समुदाचरन्ति॥&lt;/p&gt;&#xA;&lt;p&gt;यथोक्तमार्यतथागतगुह्यसूत्रे- तद्यथापि नाम शान्तमते वृक्षस्य मूलच्छिन्नस्य सर्वशाखापत्रपलाशाः शुष्यन्ति, एवमेव शान्तमते सत्कायदृष्टयुपशमात्सर्वक्लेशा उपशाम्यन्तीति॥&lt;/p&gt;&#xA;&lt;p&gt;शून्यताभावनानुशंसास्त्वपर्यन्ताः॥&lt;/p&gt;&#xA;&lt;p&gt;यथा तावच्चन्द्रप्रदीपसूत्रे-&#xA;सोऽसौ शिक्ष न जातु त्रसती[ ओषिरी?] सुगतानां&#xA;सोऽसौ शूरु न जातु इस्त्रिणां वशमेती।&lt;br&gt;&#xA;सोऽसौ शासनि प्रीति विन्दते सुगतानां&#xA;योऽसौ धर्मस्वभाव जानती सुप्रशान्तम्॥&lt;/p&gt;&#xA;&lt;p&gt;सोऽसौ नेह चिरेण भेष्य(ते) द्विपदेन्द्रः&#xA;सोऽसौ वैद्य भिषक् भेष्यते सुखदाता।&lt;br&gt;&#xA;सोऽसौ उद्वरि शल्य सर्वशो दुखितानां&#xA;योऽसौ धर्मस्वभाव जानती सुप्रशान्तम्॥&lt;/p&gt;</description>
    </item>
    <item>
      <title>15 भोगपुण्यशुद्धिः पञ्चदशः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/15_bhogapuNyashuddhiH_panchadashaH_parichChedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/15_bhogapuNyashuddhiH_panchadashaH_parichChedaH/</guid>
      <description>&lt;p&gt;भोगपुण्यशुद्धिः पञ्चदशः परिच्छेदः।&lt;br&gt;&#xA;शिक्षासमुच्चयस्यात्मशुद्धयनन्तरं भोगशुद्धिः संचयाभावात् पृथगिह लेखिता।&lt;br&gt;&#xA;भोगशुद्धिं च जानीयात्सम्यगाजीवशोधनात्।&lt;br&gt;&#xA;यथोक्तमार्योग्रपरिपृच्छायाम्- इह गृहपते गृही बोधिसत्त्वो धर्मेण भोगान् पर्येषते नाधर्मेण। समेन न विषमेण। सम्यगाजीवो भवति न विषमाजीव इति॥&lt;/p&gt;&#xA;&lt;p&gt;आर्यरत्नमेघेऽप्युक्तम्- न बोधिसत्त्वो दायकं दानपतिं दृष्ट्वा ईर्यापथमारचयति। कथं नेर्यापथमारचयति? न शनैर्मन्दं मन्दं क्रमानुत्क्षिपति, न निक्षिपति, युगमात्रप्रेक्षिकया सविश्वस्तप्रेक्षिकया अनाभोगप्रेक्षिकया। एवं कायकुहनां न करोति। कथं वाक्कुहनां न करोति? न बोधिसत्त्वो लाभहेतोर्लाभनिदानं मन्दभाणी मृदुभाणी न प्रियभाणी भवति। नानुवर्तनवचनानि निश्चारयति॥&lt;/p&gt;&#xA;&lt;p&gt;पे॥&lt;/p&gt;&#xA;&lt;p&gt;कथं न चित्तकुहनां करोति? बोधिसत्त्वो दायकेन दानपतिना वा लाभेन प्रवार्यमाणो वा चाल्पेच्छतां दर्शयति। चित्ते न स्पृहामुत्पादयति। अन्तर्दाह एष कुलपुत्र यद्वाचा अल्पेच्छता चित्तेन लाभकामता। एवं हि कुलपुत्र बोधिसत्त्वः कुहनलपनलाभापगतो भवति॥&lt;/p&gt;</description>
    </item>
    <item>
      <title>16 भद्रचर्याविधिः षोडशः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/16_bhadracharyAvidhiH_ShoDashaH_parichChedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/16_bhadracharyAvidhiH_ShoDashaH_parichChedaH/</guid>
      <description>&lt;p&gt;भद्रचर्याविधिः षोडशः परिच्छेदः।&lt;br&gt;&#xA;इदानीं त्रयाणामपि वृद्धिर्वाच्या। किमर्थम्?&#xA;ग्रहीतारः सुवहवः स्वल्पं चेदमनेन किम्।&lt;br&gt;&#xA;न चातितृप्तिजनकं वर्धनीयमिदं ततः॥&lt;/p&gt;&#xA;&lt;p&gt;२२॥&lt;/p&gt;&#xA;&lt;p&gt;अ[ ति] तृप्ति बुद्धत्वम्। तन्न श्रावकसाधारणेन शुद्धिमात्रेण सत्त्वानां जन्यत इत्यर्थः।&lt;br&gt;&#xA;आत्मभावस्य का वृद्धिर्बलानालस्यवर्धनम्।&lt;br&gt;&#xA;तत्र आर्यरत्नमेघे बलमुक्तम्- न स सत्त्वः सत्त्वनिकाये संविद्यते यो बोधिसत्त्वस्य बलेन बलं मर्दयेत्। इत्यादि॥&lt;/p&gt;&#xA;&lt;p&gt;तस्य कथं वर्धनम्? यदुक्तमार्यतथागतगुह्यसूत्रे आर्यवज्रपाणेर्बलदर्शनविस्मिताजातशत्रुपृष्टेन भगवता- दशभिर्महाराज धर्मैः समन्वागतो बोधिसत्त्व एवंरूपां बलवत्तां प्रतिलभते। कतमैर्दशभिः? इह महाराज बोधिसत्त्वः कायं जीवितं च परित्यजति, न च पुनः सद्धर्म परित्यजति। सर्वसत्त्वानां चावनमति, न च पुनर्मानं बृंहयति। दुर्बलानां च सत्त्वानां क्षमते, न प्रतिघं करोति। जिघत्सितानां च सत्त्वानामग्रं वरभोजनं ददाति, भीतानां च सत्त्वानामभयं ददाति। ग्लानानां च सत्त्वानां भूतचिकित्सायै उत्सुको भवति। दरिद्रांश्च सत्त्वान् भोगैः संतर्पयति। तथागतचैत्ये च सुधापिण्डलेपनं करोति। आनन्दवचनं सत्त्वानां श्रावयति। दरिद्रदुःखितानां च सत्त्वानां भोगसंविभागं करोति। श्रान्तक्लान्तानां च सत्त्वानां भारं वहति। एभिर्महाराज दशभिरिति॥&lt;/p&gt;</description>
    </item>
    <item>
      <title>17 वन्दनानुशंसा सप्तदशः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/17_vandanAnushaMsA_saptadashaH_parichChedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/17_vandanAnushaMsA_saptadashaH_parichChedaH/</guid>
      <description>&lt;p&gt;वन्दनानुशंसा सप्तदशः परिच्छेदः।&lt;br&gt;&#xA;उक्तो वन्दनादिविधिः। तेन पुण्यवृद्धिर्भवतीति कुतो गम्यते? आर्यावलोकनसूत्रात्।&lt;br&gt;&#xA;एवं हि तत्रोक्तम्-&#xA;वर्जयत्यक्षणान्यष्टौ य इमे देशिता मया।&lt;br&gt;&#xA;क्षणं चारागयत्येकं बुद्धोत्पादं सुशोभनम्॥&lt;/p&gt;&#xA;&lt;p&gt;वर्णवान् रूपसंपन्नो लक्षणैः समलंकृतः।&lt;br&gt;&#xA;स्थाम्ना बलेन चोपेतो नासौ कौसीद्यमृच्छति।&lt;br&gt;&#xA;आढयो महाधनश्चासौ अधृष्यः पुण्यवानपि।&lt;br&gt;&#xA;आराग्य लोकप्रद्योतं सत्करोति पुनः पुनः॥&lt;/p&gt;&#xA;&lt;p&gt;श्रेष्ठीकुलेषु स्फीतेषु स आढयेषूपपद्यते।&lt;br&gt;&#xA;भवेद्दानपतिः शूरो मुक्तत्यागो ह्यमत्सरी॥&lt;/p&gt;&#xA;&lt;p&gt;राजा भवेद्धार्मिकोऽसौ चतुद्वीपेश्वरः प्रभुः।&lt;br&gt;&#xA;प्रशासयेन्महीं कृत्स्नां समुद्रगिरिकुण्डलाम्॥&lt;/p&gt;&#xA;&lt;p&gt;महर्द्धिकश्चक्रवर्ती सप्तरत्नसमन्वितः।&lt;br&gt;&#xA;राज्ये प्रतिष्ठितो बुद्धान् सत्करोति पुनः पुनः॥&lt;/p&gt;&#xA;&lt;p&gt;च्युतश्चास्माद्गतः स्वर्ग प्रसन्नो जिनशासने&#xA;शक्रो भवति देवेन्द्रः ईश्चरो मेरुमूर्धनि॥&lt;/p&gt;</description>
    </item>
    <item>
      <title>18 रत्नत्रयानुस्मृतिर्नामाष्टादशः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/18_ratnatrayAnusmRtirnAmAShTAdashaH_parichChedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/18_ratnatrayAnusmRtirnAmAShTAdashaH_parichChedaH/</guid>
      <description>&lt;p&gt;रत्नत्रयानुस्मृतिर्नामाष्टादशः परिच्छेदः।&lt;br&gt;&#xA;उक्ता भद्रचर्याविधिना पुण्यवृद्धिः। अस्याश्चायमपरो हेतुः। योऽयम्-&#xA;श्रद्धादीनां सदाभ्यासः&#xA;यथोक्तमार्यतथागतगुह्यसूत्रे-चत्वार इमे महाराज धर्मा महायानसंप्रस्थितानां विशेषगामिताय संवर्तन्तेऽपरिहाणाय च । कतमे चत्वारः? श्रद्धा महाराज विशेषगामितायै संवर्ततेऽपरिहाणाय। तत्र कतमा श्रद्धा? यया श्रद्धया आर्यानुपसंक्रामति, अकरणीयं च न करोति। गौरवं महाराज विशेषगामितायै संवर्तते। येन गौरवेण सुभाषितं शृणोति, शुश्रूषते अविरहितश्रोत्रश्च धर्मं शृणोति। निर्मानता महाराज विशेषगामितायै संवर्तते, यया निर्मानतया आर्याणामभिनमति, प्रणमति, नमस्यति। वीर्यं महाराज विशेषगामितायै संवर्ततेऽपरिहाणाय, येन वीर्येण कायलधुतां चित्तलघुतां च प्रतिलभते, सर्वकार्याणि चोत्तारयति। इमे महाराज चत्वार इति॥&lt;/p&gt;</description>
    </item>
    <item>
      <title>19 पुण्यवृद्धिर्नाम नवदशः परिच्छेदः</title>
      <link>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/19_puNyavRddhirnAma_navadashaH_parichChedaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/madhyamaka-yogAchAra/shixAsamuchchayaH/19_puNyavRddhirnAma_navadashaH_parichChedaH/</guid>
      <description>&lt;p&gt;पुण्यवृद्धिर्नाम नवदशः परिच्छेदः।&lt;br&gt;&#xA;अन्योऽपि पुण्यवृद्धये हेतुः कार्यः, योऽयं सर्वावस्थासु सत्त्वार्थः। यथा कथितं चार्यरत्नमेघे-स तथागतचैत्ये वा तथागतविग्रहे वा पुष्पं वा धूपं वा गन्धं वा ददत् सर्वसत्त्वानां दौःशील्यदौर्गन्ध्यमलापनयनाय तथागतशीलप्रतिलम्भाय च परिणामयति। स समार्जनोपलेपनं कुर्वन् सर्वसत्त्वानामप्रासादिकेर्यापथविगमाय प्रासादिकेर्यापथसंपदे च परिणामयति। स पुष्पच्छत्रमारोपयन् सर्वसत्त्वानां सर्वक्लेशपरिदाहविगमाय परिणामयति। स विहारं प्रविशन्नेवं चित्तमुत्पादयति-सर्वसत्त्वान् निर्वाणपुरं प्रवेशयेयम्। स निष्क्रमन्नेवं चित्तमुत्पादयति-सर्वसत्त्वान् संसारचारकान्निष्क्रामयेयम्। स लभनद्वारमुद्धाटयन्नेवं चित्तमुत्पादयति- सर्वसत्त्वानां लोकोत्तरेण ज्ञानेन निर्वाणसुगतिद्वारमुद्धाटयेयम्। स पिदधदेवं चित्तमुत्पादयति- सर्वसत्त्वानां सर्वापायद्वाराणि पिदध्याम्। स निषीदन्नेवं चित्तमुत्पादयति- सर्वसत्त्वान् बोधिमण्डे निषादयेयम्। स दक्षिणेन पार्श्वन शय्यां कल्पयनेवं चित्तमुत्पादयति- सर्वसत्त्वानेव परिनिर्वापयेयम्। स ततो व्युत्तिष्ठन्नेवं चित्तमुत्पादयति- सर्वसत्त्वान् व्युत्थापयेयं सर्वक्लेशपर्युत्थानेभ्यः। स शरीरगत्या गच्छन्नेवं चित्तमुत्पादयति- सर्वसत्त्वा महापुरुषगत्या गच्छन्तु। स तत्रोपविष्ट एवं चित्तमुत्पादयति- सर्वसत्त्वा निःशल्यक्रिया यदुत रागद्वेषमोहेभ्यः। स शौचं कुर्वन्नेवं चित्तमुत्पादयति- सर्वसत्त्वानां क्लेशमलान् प्रक्षालयेयम्। स हस्तौ प्रक्षालयन्नेवं चित्तमुत्पादयति- सर्वसत्त्वानां सर्वक्लेशवासनामपनयेयम्।&lt;br&gt;&#xA;स पादौ प्रक्षालयन्नेवं चित्तमुत्पादयति- सर्वसत्त्वानामनेकप्रकाराणि क्लेशरजांस्यपनयेयम्। मुखं प्रक्षालयन्नेवं  चित्तमुत्पादयति- सर्वसत्त्वानां सर्वधर्ममुखानि परिशोधयेयम्। स दन्तकाष्ठं भक्षयन्नेवं चित्तमुत्पादयति- सर्वसत्त्वानां नानाविधान् क्लेशमलानपनयेयम्। सर्वां कायावस्थां सर्वसत्त्वहितसुखाय परिणामयति। तथागतचैत्यं वन्दमान एवं चित्तमुत्पादयति-सर्वसत्त्वा वन्दनीया भवन्तु सदेवकस्य लोकस्येति॥&lt;/p&gt;</description>
    </item>
  </channel>
</rss>
