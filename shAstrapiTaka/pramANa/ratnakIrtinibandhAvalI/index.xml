<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;रत्नकीर्तिनिबन्धावली on त्रिपिटके विश्वासटिप्पणयो</title>
    <link>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/</link>
    <description>Recent content in &#43;रत्नकीर्तिनिबन्धावली on त्रिपिटके विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/index.xml" rel="self" type="application/rss+xml" />
    <item>
      <title>01 सर्वज्ञसिद्धिः</title>
      <link>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/01_sarvajnasiddhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/01_sarvajnasiddhiH/</guid>
      <description>&lt;p&gt;रत्नकीर्ति निबन्धावली&#xA;॥&lt;/p&gt;&#xA;&lt;p&gt;१॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;सर्वज्ञसिद्धिः॥&lt;/p&gt;&#xA;&lt;p&gt;नमस्तारायै&#xA;यस्मिन्नवज्ञा नरकप्रसूति-&#xA;र्भक्तिश्च सर्वाभिमतप्रदायिनी।&lt;br&gt;&#xA;अव्याहतं यो जगदेकबन्धुः&#xA;स ज्ञायते सर्वविदत्र निर्मलम्॥&lt;/p&gt;&#xA;&lt;p&gt;इह हि धर्मज्ञादपरम नवशेषज्ञमनिच्छन्नपि कुमारिलो धर्मज्ञ एव केवले प्रतिषिद्धे वेदमुपादेयमभिमन्यमानः पठति&#xA;धर्मज्ञत्वनिषेधस्तु केवलोऽत्रोपयुज्यते।&lt;br&gt;&#xA;सर्वमन्यद्विजानंस्तु पुरुषः केन वार्यते॥&lt;/p&gt;&#xA;&lt;p&gt;इति।&lt;br&gt;&#xA;तदयमाचार्योऽपि सर्वसर्वज्ञचरणरेणुसनाथं यावदाकाशं जगदिच्छन्नपि त्रिभुवनचूडामणीभूतसपरिकरहेयोपादेयतत्त्वज्ञपुरुषपुण्डरीकप्रसाधनादप्यप्रमाणकजडवैदिकशब्दराशिप्रमुखसकलदुर्मतिप्रवादप्रतिहतिरित्यन्तर्नयन्नाह&#xA;हेयोपादेयतत्त्वस्य साभ्युपायस्य वेदकः।&lt;br&gt;&#xA;यः प्रमाणमसाविष्टो न तु सर्वस्य वेदकः॥&lt;/p&gt;&#xA;&lt;p&gt;इत्यादि॥&lt;/p&gt;&#xA;&lt;p&gt;तदिदानीमुपयुक्तसर्वज्ञमेव तावत् प्रसाधयामः। पर्यन्ते तु सर्वसर्वज्ञदोहदमप्यपनेष्यामः। स्वास्थ्यमास्थीयताम्।&lt;br&gt;&#xA;यो यः सादरनिरन्तरदीर्घकालाभ्याससहितचेतोगुणः स सर्वः स्फुटीभावयोग्यः।&lt;br&gt;&#xA;यथा युवत्याकारः कामिनः पुरुषस्य।&lt;br&gt;&#xA;यथोक्ताभ्याससहितचेतोगुणाश्वामी चतुरार्यसत्यविषया आकारा इति स्वभावो हेतुः।&lt;br&gt;&#xA;तत्र न तावदाश्रयद्वारेण हेतुद्वारेण वासिद्धिसंभावना। संकल्परूढानां चतुरार्यसत्याकाराणां चेतोगुणत्वमात्रस्य च हेतोः प्रत्यात्मवेद्यत्वात्। नापि सादरनिरन्तरदीर्घकालाभ्यासलक्षणं हेतुविशेषणमसंभावनीयम्। तथा हि संसारस्वभावं दुःखातिशयमपनेतुमियं संकल्पारूढा चतुरार्यसत्याकारभावना प्रारब्धा। अस्याश्चासंभावना नाम किं (१) भाव्यस्य संकल्पारूढत्वासंभवात् (२) अनर्थित्वात् (३) हेयरूपानिश्चयात् (४) हेयस्य नित्यत्वात् (५) तस्याहेतुत्वात् (६) तद्धेतोर्नित्यत्वात् (७)हेयहेत्वपरिज्ञानात् (८) तद्बाधकाभावात् (९) बाधकापरिज्ञानात् (१०) चित्तस्य दोषात्मकत्वात् (११) तस्य व्यवस्थितगुणत्वात् (१२) भवान्तराभावात् (१३) ध्वस्तदोषपुनरुद्भवाद् वेति त्रयोदश विकल्पाः॥&lt;/p&gt;</description>
    </item>
    <item>
      <title>02 ईश्वरसाधनदूषणम्</title>
      <link>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/02_IshvarasAdhanadUShaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/02_IshvarasAdhanadUShaNam/</guid>
      <description>&lt;p&gt;॥&lt;/p&gt;&#xA;&lt;p&gt;२॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;ईश्वरसाधनदूषणम्॥&lt;/p&gt;&#xA;&lt;p&gt;ओं नमस्तारायै।&lt;br&gt;&#xA;सूक्तरत्नाश्रयत्वेन जितरत्नाकरादिदम्।&lt;br&gt;&#xA;गुरोर्वागम्बुधेः स्मर्तुं किञ्चिदाकृष्य लिख्यते॥&lt;/p&gt;&#xA;&lt;p&gt;रीतिः सुधानिधिरियं सत्तमे मध्यवर्तिनि।&lt;br&gt;&#xA;विद्वेषिणि विषज्वाला किञ्चिज्ज्ञे तु न किञ्चिन॥&lt;/p&gt;&#xA;&lt;p&gt;इहैते नैयायिकादयो विवादपदस्य क्षितिधरादेः स्वरूपोपादानोपकरणसंप्रदानप्रयोजनविभागप्रवीणं सर्वज्ञतादिगुणविशिष्टं पुरुषविशेषमिच्छन्ति। यदाहुः&#xA;एको विभुः सर्वविदेकबुद्धि -&#xA;समाश्रयः शाश्वत ईश्वराख्यः।&lt;br&gt;&#xA;प्रमाणमिष्टो जगतो विधाता&#xA;स्वर्गापवर्गार्थिभिरर्थनीयः॥&lt;/p&gt;&#xA;&lt;p&gt;इति॥&lt;/p&gt;&#xA;&lt;p&gt;स च कथं सिध्यतीति पर्यनुयुक्ताः साधनमिदमाचक्षते।&lt;br&gt;&#xA;विवादाध्यासितं बुद्धिमद्धेतुकम्।&lt;br&gt;&#xA;कार्यत्वात्।&lt;br&gt;&#xA;यत् कार्यं तद्बुद्धिमद्धेतुकम्। यथा घटः।&lt;br&gt;&#xA;कार्यं चेदम्।&lt;br&gt;&#xA;तस्माद् बुद्धिमद्धेतुकमिति।&lt;br&gt;&#xA;हेतोः परोक्षार्थप्रतिपादकत्वमनुभूतेषु हेत्वाभासेषु न शक्यमावेदयितुम्। हेत्वाभासाश्च पञ्च। यथोक्तम्&#xA;सव्यभिचारविरुद्धप्रकरणसमसाध्यसमातीतकाला इति।&lt;br&gt;&#xA;तत्र न तावदयं साध्यसमो हेतुः। असिद्धो हि साध्यसमः कथ्यते। स च संक्षेपतो विभज्यमानो  द्विधा व्यवतिष्ठते। आश्रयासिद्धत्वाद् वाऽसिद्धो यथा सुरभि गगनारविन्दमरविन्दत्वादिति। सत्यपि चाश्रये प्रमाणेन संबन्धासिद्धेरसिद्धो यथा अनित्यः शब्दः सावयवत्वादिति। न चाभ्यां प्रकाराभ्यां प्रस्तुतस्य हेतोरसिद्धिरस्ति। क्ष्मारुहादौ धर्मिणि प्रमाणसमधिगते कार्यत्वस्य साधनस्य प्रमाणप्रतीतत्वात्। चिरोत्पन्नपर्वतादौ च धर्मिणि कार्यत्वं सावयवत्वेन हेतुना बोद्धव्यम्। तद् यथा&#xA;विवादपदं कार्यम्।&lt;br&gt;&#xA;सावयवत्वात्।&lt;br&gt;&#xA;यत्सावयवं तत् कार्यम्। यथा वस्त्रम्।&lt;br&gt;&#xA;तथा चेदम्।&lt;br&gt;&#xA;तस्मात् कार्यमिति।&lt;br&gt;&#xA;ननु सावयवत्वेन हेतुना द्रव्याणामेव कार्यत्वं सिध्यति। न तु तत्समवेतानां गुणकर्मादीनाम्। तेषामवयवसंबन्धाभावादिति चेत्। सत्यम्।  तेषां कार्यगुणादित्वेन हेत्वन्तरेण कार्यत्वमधिगन्तव्यम्। तथा हि&#xA;जन्मभाजो विवादाध्यासितनित्येतरसमवायिनो गुणादयः।&lt;br&gt;&#xA;कार्यगुणादित्वात्।&lt;br&gt;&#xA;यो यः कार्यगुणादिः स सर्वस्तथा,  यथा घटादिरूपादिः।&lt;br&gt;&#xA;तथा चैते।&lt;br&gt;&#xA;तस्माज्जन्मभाजः। इति।&lt;br&gt;&#xA;कार्यत्वं च न स्वकारणसमवायः, सामान्यविशेषो वा बोद्धव्यः, येनास्य प्रध्वंसाव्यापकत्वाद् भागासिद्धता स्यात्, किं तु कारणाधीनस्वरूपमात्रम्। तच्च शब्दादिष्विव प्रध्वंसादावपि प्रत्यक्षेणाधिगतमिति न तावदयमसिद्धो हेतुः। नापि विरुद्धः। तथा हि यो विपक्ष एव वर्तते स खलु साध्यविपर्ययव्याप्तेः साध्यविरुद्धं साधयन् विरुद्धोऽभिधीयते। यथा नित्यः शब्दः कृतकत्वादिति। न चायं तथा, प्रसिद्धकर्तृकेषु  घटादिषु सपक्षेषु सद्भावदर्शनात्।&lt;br&gt;&#xA;ननु बुद्धिमत्पूर्वकत्वे साध्ये सिद्धसाधनम्। अभिमतं हि परेषामपि कर्मजत्वं कार्यजातस्य, कर्मणश्च चेतनात्मकत्वात्, चेतनाहेतुकत्वाद्वा। तद्धेतुकत्वं च जगतः। सर्वज्ञपूर्वकत्वे तु साध्ये व्याप्तिः स्वप्नेऽपि नोपलब्द्धा। दृष्टान्तश्च साध्यहीनः, कुलालादीनामसर्वज्ञत्वात्। विरुद्धता च हेतोरसर्वज्ञपूर्वकत्वेनैव कुम्भादौ कार्यत्वस्य व्याप्तेरुपलब्धेः। न चोपलब्धिमत्पूर्वकत्वमात्रं साधनविषयः, तद्विशेषस्य तु सर्वज्ञपूर्वकत्वस्यातद्विषयस्यापि ततः सिद्धिरिति साम्प्रतम्। तथा हि यद्यसौ विशेषो न साधनविषयः कथमतस्तत्सिद्धिः, सिद्धं वा कथमविषयः, विषयश्चेत् कथमनन्वयदोषं न स्पृशेदिति चेत्।&lt;br&gt;&#xA;उच्यते। सामान्यमात्रव्याप्तावपि अन्तर्भावितविशेषस्य सामान्यस्य पक्षधर्मतावशेन साध्यधर्मिण्यनुमानात् विशेषविषयमनुमानं भवत्येव। इतरथा सर्वानुमानोच्छेदप्रसङ्गात्। तथा हि वह्नयनुमानमपि न सामान्यमात्रविषयम्, तस्य प्रागेव सिद्धत्वात्। नापि तद्विशिष्टगिरिगोचरम् वह्नित्वसामान्यस्य तत्सम्बन्धाभावेन तद्विशेषणत्वानुपपत्तेः। इतरथा गोत्वसमवायादिव गावः शाबलेयादयः पर्वतोऽपि वह्नित्वसमवायाद् वह्निः प्रसज्येत। अस्त्येव गिरेर्वह्नित्वेन संयुक्तसमवायः संबन्ध इति चेत्। तर्हि नाप्रतिपद्य पर्वतसंयुक्तं वह्निविशेषमसौ शक्यप्रतिपत्तिरिति वह्निविशेषस्याप्यननुमानम्। तथा चानन्वयदोषप्रसङ्गः। इन्द्रियानुमानेऽप्ययमेव न्यायो द्रष्टव्यः, यथेन्द्रियलक्षणकरणविशेषसिद्धिः। तथा हि तत्रापि नेन्द्रियकरणिका काचित् क्रियोपलब्धा। न खलु च्छिदाद्याः क्रिया इन्द्रियसाधना, व्रश्चनादीनामनिन्द्रियत्वात्। न च व्रश्चनादिसाधना संभवति रूपादिपरिच्छित्तिलक्षणा क्रिया। तस्माद् यथा क्रियात्वसामान्यस्य करणमात्राधीनत्वव्याप्तत्वे पक्षधर्मतावशादिन्द्रियलक्षणकरणविशेषसिद्धिस्तथेहापि सत्यपि कार्यत्वस्योपादानोपकरणसंप्रदानप्रयोजनज्ञकर्तृमात्रव्याप्तत्वेऽपि विवादाध्यासितेषु पक्षधर्मतावशादुपादानाद्यभिज्ञसामान्यस्याक्षिप्तविशेषस्यैव सिद्धिः। अन्यथा सामान्यस्यापि व्यापकाभिमतस्य न सिद्धिः स्यात्, निर्विशेषस्यासंभवद्विशेषस्य वा तस्यानुपपत्तेः। असर्वज्ञस्य चात्रादृष्टादिभेदविज्ञानरहितस्याधिष्ठातृभावासंभवात् सर्वज्ञात्मक एव विशेषो बलादापतति।&lt;br&gt;&#xA;ननूपादानाद्यभिज्ञकर्तृ मात्रेणेवासर्वज्ञत्वदेहित्वादिभिरपि व्याप्तिरशक्यपरिहारा, व्यभिचारादर्शनस्य समानत्वादिति चेत्। न सर्वज्ञत्वासर्वज्ञत्वयोर्देहित्वादेहित्वयोर्वा कार्योत्पत्तावनुपयोगात्। न हि सार्वज्ञ्यं कर्तृणां योग्यतामुपस्थापयति, असर्वज्ञेभ्यः कुम्भकारादिभ्यः कुम्भादीनामप्रसवप्रसङ्गात्। नाप्यसार्वज्ञ्यं कुम्भकारादेव केयूरादीनामप्युत्पत्तिप्रसङ्गात्। तथा न देहित्वं कार्योत्पत्तावुपयोगि कुम्भकारादेव केयूरादीनामुत्पत्तिप्रसङ्गात्।  नादेहित्वं कुम्भकाराद् घटादीनामनुत्पादप्रसङ्गात्। ततश्वोपादानाद्यभिज्ञपुरुषपूर्वकत्वमेव कार्यत्वस्य व्यापकम्। तदेव च बुद्धिमत्पुरुषपूर्वकत्वशब्दवाच्यम्। तेन यद्यपि बुद्धिमत्पूर्वकत्वमात्रं व्याप्तिविषयस्तथापि तद्विशेषस्य सर्वज्ञत्वस्य पक्षधर्मताबलात् प्रतिलम्भ इति विशेषविषयमनुमानम्। न चोक्तदोषप्रसङ्गः, तस्य साध्यदृष्दान्तयोर्धर्मविकल्पादुत्कर्षापकर्षलक्षणपर्यनुयोगस्य सर्वानुमानसाधारण्येनानुमानमात्रप्रामाण्यप्रतिक्षेपहेतुत्वात्।&lt;br&gt;&#xA;एतेन यदुक्तं कणिकायां यदि कुलालादीनां कतिपयोपकरणादिज्ञानं, न समस्तोपकरणादिज्ञता, तर्हि तेनैव निदर्शनेन ईश्वरस्यापि तदुपकरणादिमात्रज्ञानम्। तन्मात्रज्ञाने न सर्वज्ञतासिद्धिः। कतिपयज्ञो हि तथा सति स्यात्। न वा तन्मात्रज्ञानमपीश्वरस्य बालादिवदित्याह। वालोन्मत्तादीनां स्वकार्यप्रयोजनापरिज्ञानेऽपि निरभिप्रायाणां तत्र तत्र प्रवृत्तिदर्शनात्। न च कुलालादयो निदर्शनम् न वालादय इत्यत्र नियमहेतुरस्तीति तन्निरस्तम्॥&lt;/p&gt;</description>
    </item>
    <item>
      <title>03 अपोहसिद्धिः</title>
      <link>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/03_apohasiddhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/03_apohasiddhiH/</guid>
      <description>&lt;p&gt;॥३॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;अपोहसिद्धिः॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;नमस्तारायै॥&lt;/p&gt;&#xA;&lt;p&gt;अपोहः शब्दार्थो निरुच्यते। ननु कोऽयमपोहो नाम। किमिदमन्यस्मादपोह्यते। अस्माद् वान्यदपोह्यते। अस्मिन् वान्यदपोह्यत इति व्युत्पत्त्या विजातिव्यावृत्तं बाह्यमेव विवक्षितम्। बुद्ध्याकारो वा। यदि वा अपोहनमपोह इत्यन्यव्यावृत्तिमात्रम् इति त्रयः पक्षाः।&lt;br&gt;&#xA;न तावदादिमौ पक्षौ। अपोहनाम्ना विधेरेव विवक्षितत्वात्। अन्तिमोऽप्यसंगतः, प्रतीतिबाधितत्वात्। तथा हि पर्वतोद्देशे वह्निरस्तीति शाब्दी प्रतीतिर्विधिरूपमेवोल्लिखन्ती लक्ष्यते। नानग्निर्न भवतीति नित्रृत्तिमात्रमामुखयन्ती। यच्च प्रत्यक्षबाधितं न तत्र साधनान्तरावकाशः इत्यतिप्रसिद्धम्॥&lt;/p&gt;&#xA;&lt;p&gt;अथ यद्यपि निवृत्तिमहं प्रत्येमीति न विकल्पः तथापि निवृत्तपदार्थोल्लेख एव निवृत्त्युल्लेखः। न ह्यनन्तर्भावितविशेषणप्रतीतिर्विशिष्टप्रतीतिः। ततो यथा सामान्यमहं प्रत्येमीति विकल्पाभावेऽपि साधारणाकारपरिस्फुरणाद् विकल्पबुद्धिः सामान्यबुद्धिः परेषाम्, तथा निवृत्तप्रत्ययाक्षिप्ता निवृतिबुद्धिरपोहप्रतीतिव्यवहारमातनोतीति चेत्।&lt;br&gt;&#xA;ननु साधारणाकारपरिस्फुरणे विधिरूपतया यदि सामान्यबोधव्यवस्था,  तत् किमायातमस्फुरदभावाकारे चेतसि निवृत्तिप्रतीतिव्यवस्थायाः। ततो निवृत्तिमहं प्रत्येमीत्येवमाकाराभावेऽपि निवृत्त्याकारस्फुरणं यदि स्यात् को नाम निवृत्तिप्रतीतिस्थितिमपलपेत्। अन्यथा असति प्रतिभासे तत्प्रतीतिव्यवहृतिरिति गवाकारेऽपि चेतसि तुरगबोध इत्यस्तु।&lt;br&gt;&#xA;अथ विशेषणतया अन्तर्भूता निवृत्तिप्रतीतिरित्युक्तम्। तथापि यद्यगवापोढ इतीदृशाकारो विकल्पस्तदा विशेषणतया तदनुप्रवेशो भवतु किं तु गौरिति प्रतीतिः। तदा च सतोऽपि निवृत्तिलक्षणस्य विशेषणस्य तत्रानुत्कलनात् कथं तत्प्रतीतिव्यवस्था।&lt;br&gt;&#xA;अथैवं मतिः- यद् विधिरूपं स्फुरति तस्य परापोहोऽप्यस्तीति तत्प्रतीतिरुच्यते। तदापि सम्बन्धमात्रमपोहस्य। विधिरेव साक्षान्निर्भासी। अपिचैवमध्यक्षस्याप्यपोहविषयत्वमनिवार्यम् विशेषतो विकल्पादेकव्यावृत्तोल्लेखिनोऽखिलान्यव्यावृत्तमीक्षमाणस्य। तस्माद्विध्याकारावग्रहादध्यक्षवद् विकल्पस्यापि विधिविषयत्वमेव नान्यापोहविषयत्वमिति कथमपोहः शब्दार्थो  घुष्यते।&lt;br&gt;&#xA;अत्राभिधीयते। नास्माभिरपोहशब्देन विधिरेव केवलोऽभिप्रेतः। नाप्यन्यव्यावृत्तिमात्रम्। किन्त्वन्यापोहविशिष्टो विधिः शब्दानामर्थः। ततश्च न प्रत्येकपक्षोपनिपातिदोषावकाशः॥&lt;/p&gt;</description>
    </item>
    <item>
      <title>04 क्षणभङ्गसिद्धिः</title>
      <link>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/04_xaNabhangasiddhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/04_xaNabhangasiddhiH/</guid>
      <description>&lt;p&gt;॥४॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;क्षणभङ्गसिद्धिः॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;अन्वयात्मिका॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;नमस्तारायै॥&lt;/p&gt;&#xA;&lt;p&gt;आक्षिप्तव्यतिरेका या व्याप्तिरन्वयरूपिणी।&lt;br&gt;&#xA;साधर्म्यवति दृष्टान्ते सत्त्वहेतोरिहोच्यते॥&lt;/p&gt;&#xA;&lt;p&gt;यत् सत् तत् क्षणिकम्। यथा घटः। सन्तश्वामी विवादास्पदीभूता पदर्था इति।&lt;br&gt;&#xA;हेतोः परोक्षार्थप्रतिपादकत्वं हेत्वाभासत्वशङ्कानिराकरणमन्तरेण न शक्यते प्रतिपादयितुम्। हेत्वाभासाश्च अशिद्धविरुद्धानैकान्तिकप्रभेदेन त्रिविधाः।&lt;br&gt;&#xA;तत्र न तावदयमसिद्धो हेतुः। यदि नाम दर्शने दर्शने नानाप्रकारं सत्त्वलक्षणमुक्तमास्ते, अर्थक्रियाकारित्त्वं, सत्तासमवायः, स्वरूपसत्त्वम्, उत्पादव्ययध्रौव्ययोगित्वं, प्रमाणविषयत्त्वं तदुपलम्भकप्रमाणगोचरत्वं, व्यपदेशविषयत्वमित्यादि, तथापि किमनेनाप्रस्तुतेनेदानीमेव निष्टङ्कितेन। यदेव हि प्रमाणतो निरूप्यमाणं कदार्थानां सत्त्वमुपपन्नं भविष्यति तदेव वयमपि स्वीकरिष्यामः। केवलं तदेतदर्थक्रियाकारित्वं सर्वजनप्रसिद्धमास्ते तत् खल्वत्र सत्त्वशब्देनाभिसन्धाय साधनत्वेनोपात्तम्। तच्च यथायोगं प्रत्यक्षानुमानप्रमाणप्रसिद्धसद्भावेषु भावेषु पक्षिकृतेषु प्रत्यक्षादिना प्रमाणेन प्रतीतमिति न स्वरूपेणाश्रयद्वारेण बासिद्धिसंभावनापि॥&lt;/p&gt;</description>
    </item>
    <item>
      <title>05 क्षणभङ्गसिद्धिः</title>
      <link>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/05_xaNabhangasiddhiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/05_xaNabhangasiddhiH/</guid>
      <description>&lt;p&gt;॥५॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;क्षणभङ्गसिद्धिः॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;व्यतिरेकात्मिका॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;नमस्तारायै॥&lt;/p&gt;&#xA;&lt;p&gt;व्यतिरेकात्मिका व्याप्तिराक्षिप्तान्वयरूपिणी।&lt;br&gt;&#xA;वैधर्म्यवति दृष्टान्ते सत्त्वहेतोरिहोच्यते॥&lt;/p&gt;&#xA;&lt;p&gt;यत् सत् तत् क्षणिकम्। यथा घटः। सन्तश्चामी विवादास्पदीभूताः पदार्था इति स्वभावहेतुः।&lt;br&gt;&#xA;न तावदस्यासिद्धिः संभवति, यथायोगं प्रत्यक्षानुमानप्रमाणप्रतीते धर्मिणि सत्त्वशब्देनाभिप्रेतस्यार्थक्रियाकारित्वलक्षणस्य साधनस्य प्रमाणसमधिगतत्वात्।&lt;br&gt;&#xA;न च विरुद्धानैकान्तिकते, व्यापकानुपलम्भात्मना विपर्यये बाधकप्रमाणेन व्याप्तेः प्रसाधनात्। यस्य क्रमाक्रमौ न विद्येते न तस्यार्थक्रियासामर्थ्यम्। यथा शशविषाणस्य। न विद्येते चाक्षणिकस्य क्रमाक्रमाविति व्यापकानुपलम्भः। न  तावदयमसिद्धो हेतुः,  अक्षणिके धर्मिणि क्रमाक्रमसद्भावायोगात्। तथा हि प्राप्तापरकालयोरेकत्वे नित्यत्वम्। तस्य क्रमाक्रमयोगे क्षणद्वयेऽप्यवश्यं भेदः। भेदाभेदयोश्च परस्परविरोधात् कुतोऽक्षणिके क्रमाक्रमसंभवः। क्षणद्वयेऽपि भेदे क्रमाक्रमयोगः। अभेदे हि प्रथम एव क्षणे शक्तत्वाद् भाविनोऽपि कार्यस्य करणप्रसङ्गे कथं कार्यान्तरकरणे क्रमान्तरावकाशः। न चाक्षणिकस्याक्रमेणैव सकलस्वकार्यं कृत्वा स्वास्थ्यम्। क्षणान्तरेऽपि शक्तत्वात् पुनस्तत्कार्यकरणप्रसङ्गात्।&lt;br&gt;&#xA;तस्मादक्षणिकमिति पूर्वापरकालयोरभेदः। क्रमाक्रमयोग इति पूर्वापरकालयोर्भेदः। अनयोश्च परस्परपरिहारस्थितिलक्षणो विरोधः।&lt;br&gt;&#xA;तदयमक्षणिके धर्मिणि क्रमाक्रमाभावलक्षणो हेतुर्नासिद्धो वक्तव्यः। क्रमाक्रमयोगित्वाक्षणिकत्वयोर्विरोधादेव।&lt;br&gt;&#xA;नापि विरुद्धः, सपक्षे भावात्।&lt;br&gt;&#xA;न चानैकान्तिकः, क्रमाक्रमाभावस्यार्थक्रियासामर्थ्याभावेन व्याप्तत्वात्।&lt;br&gt;&#xA;येनैव हि प्रत्यक्षात्मना प्रमाणेनापरप्रकाराभावाद्विधिभूताभ्यां क्रमाक्रमाभ्यां विधिभूतस्यार्थक्रियासामर्थ्यस्य व्याप्तिः प्रसाधिता, तेनैवार्थक्रियासामर्थ्याभावेन क्रमाक्रमाभावस्य व्याप्तिः प्रसाधितेति स्वीकर्त्तव्यम्। न हि दहनादिना धूमादेर्व्याप्तिसाधकप्रमाणादपरं धूमाद्यभावेन दहनाद्यभावस्य व्याप्तिसाधकं किञ्चित् प्रमाणं शरणभूतमस्ति। तस्माद्विध्योरेव व्याप्तिसाधकं प्रमाणमभावयोरपि व्याप्तिसाधकमिति न्यायस्य दुरतिक्रमत्वात् सत्त्वाभावेन क्रमाक्रमाभावो व्याप्त एवेति नानैकान्तिक इत्यनवद्यो व्यापकानुपलम्भः। तदयमक्षणिकाद् विनिवर्तमानः स्वव्याप्यं सत्त्वं निवर्त्यं क्षणिके विश्रामयतीति सत्त्वहेतोः क्षणभङ्गसिद्धिरप्यनवद्या।&lt;br&gt;&#xA;ननु व्यापकानुपलम्भतः सत्त्वस्य कथं स्वसाध्यप्रतिबन्धसिद्धिः , अस्याप्यनेकदोषदुष्टत्वात्। तथा हि न तावदयं प्रसङ्गो हेतुः, साध्यधर्मिणि प्रमाणसिद्धत्वात्, पराभ्युपगमसिद्धत्वाभावात्, विपर्ययपर्यवसानाभावाच्च। अथ स्वतन्त्रः, तदाश्रयासिद्धः। अक्षणिकस्याश्रयस्यासंभवात्। अप्रतीतत्वाद्वा। प्रतीतर्हि प्रत्यक्षेणानुमानेन विकल्पमात्रेण वा स्यात्।&lt;br&gt;&#xA;प्रथमपक्षद्वये साक्षात् पारम्पर्येण वा स्वप्रतीतिलक्षणार्थकारित्वे  मौलसाधारणो हेतुः व्यापकानुलम्भश्च स्वरूपासिद्धः स्यात्। अर्थक्रियाकारित्वे क्रमाक्रमयोरन्यतरस्या वश्यंभावात्। अन्तिमपक्षे तु न कश्चिद्धेतुरनाश्रयः स्यात्। विकल्पमात्रसिद्धस्य धर्मिणः सर्वत्र सुलभत्वात्।&lt;br&gt;&#xA;अपि च, तत् कल्पनाज्ञानं प्रत्यक्षपृष्ठभावि वा स्यात्, लिङ्गजन्म वा, संस्कारजं वा, सन्दिग्धवस्तुकं वा, अवस्तुकं वा।&lt;br&gt;&#xA;तत्राद्यपक्षद्वयेऽक्षणिकस्य सत्तैवाव्याहता। कथं बाधकावतारः। तृतीये तु न सर्वदाऽक्षणिकसत्तानिषेधः , तदर्पितसंस्काराभावे तत्स्मरणायोगात्। चतुर्थे तु सन्दिग्धाश्रयत्वं हेतुदोषः। पञ्चमे च तद्विषयस्याभावो न तावत् प्रत्यक्षतः सिध्यति, अक्षणिकात्मनः सर्वदैव त्वन्मतेऽप्रत्यक्षत्वात्। न चानुमानतस्तदभावस्तत्प्रतिबद्धलिङ्गानुपलम्भादित्याश्रयासिद्धिस्तावदुद्धता। एवं दृष्टान्तोऽपि प्रतिहन्तव्यः।&lt;br&gt;&#xA;स्वरूपासिद्धोऽप्ययं हेतुः, स्थिरस्यापि क्रमाक्रमिसहकार्यपेक्षया क्रमाक्रमाभ्यामर्थक्रियोपपत्तेः। नापि क्रमयौगपद्यपक्षोक्तदोषप्रसङ्गः। तथा हि क्रमिसहकार्यपेक्षया क्रमिकार्यकारित्वं तावदविरुद्धम्।&lt;br&gt;&#xA;तथा च शङ्करस्य संक्षिप्तोऽयमभिप्रायः। सहकारिसाकल्यं हि सामर्थ्यम्। तद्वैकल्यं चासामर्थ्यम्। न च तयोराविर्भावतिरोभावाभ्यां तद्वतः काचित् क्षतिः, तस्य ताभ्यामन्यत्वात्। तत्कथं सहकारिणोऽनपेक्ष्य कार्यकरणप्रसङ्ग इति।&lt;br&gt;&#xA;त्रिलोचनस्याप्ययं संक्षिप्तार्थः। कार्यमेव हि सहकारिणमपेक्षते। न कार्योत्पत्तिहेतुः। यस्मात् द्विविधं सामर्थ्यं निजमागन्तुकं च सहकार्यन्तरम्, ततोऽक्षणिकस्यापि क्रमवत्सहकारिनानात्वादपि क्रमवत्कार्यनानात्वोपपत्तेरशक्यं भावानां प्रतिक्षणमन्यान्यत्वमुपपादयितुमिति।&lt;br&gt;&#xA;न्यायभूषणोऽपि लपति। प्रथमकार्योत्पादनकाले हि उत्तरकार्योत्पादनस्वभावः। अतः प्रथमकाल एवाशेषाणि कार्याणि कुर्यादिति चेत्। तदिदं माता मे बन्ध्येत्यादिवत् स्ववचनविरोधादयुक्तम्। यो हि उत्तरकार्यजननस्वभावः स कथमादौ तत् कार्यं कुर्यात्। (अथ कुर्यात्) न तर्हि तत्कार्यकरणस्वभाव। नहि नीलोत्पादनस्वभावः पीतादिकमपि करोतीति।&lt;br&gt;&#xA;वाचस्पतिरपि पठति। नन्वयमक्षणिकः स्वरूपेण कार्यं जनयति। तच्चास्य स्वरूपं तृतीयादिष्विव क्षणेषु द्वितीयेऽपि क्षणे सदिति तदापि जनयेत्। अकुर्वन् वा तृतीयादिष्वपि न कुर्वीत, तस्य तादवस्थ्यात्। अतादवस्थ्ये वा तदेवास्य क्षणिकत्वम्॥&lt;/p&gt;</description>
    </item>
    <item>
      <title>06 प्रमाणान्तर्भावप्रकरणम्</title>
      <link>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/06_pramANAntarbhAvaprakaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/06_pramANAntarbhAvaprakaraNam/</guid>
      <description>&lt;p&gt;॥६॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;प्रमाणान्तर्भावप्रकरणम्॥&lt;/p&gt;&#xA;&lt;p&gt;प्रमाणद्वितयादन्यप्रमाणगणदूषणम्।&lt;br&gt;&#xA;नापूर्वमुच्यते तत्तु प्रयोगेणात्र मुद्रयते॥&lt;/p&gt;&#xA;&lt;p&gt;इह खलु प्रमाणमात्रे न केचिद् विप्रतिपद्यन्ते। अन्ततश्चार्वाकस्यापि संप्रतिपत्तेः। प्रमाणमात्रोच्छेदवादी च तत्तदाङ्शक्य प्रतिविधानादस्मद्गुरुभिरवज्ञातः&#xA;प्रमाणमप्रमाणं चेद् विचारावसरो हतः।&lt;br&gt;&#xA;ब्रुवता नियतं किञ्चित् साध्यं वा बाध्यमेव वा॥&lt;/p&gt;&#xA;&lt;p&gt;तत्रायुक्तिं ब्रुवाणस्य श्लाघा सदसि कीदृशी।&lt;br&gt;&#xA;नानुमायाः परायुक्तिः किं सिद्धं तदनादरे॥&lt;/p&gt;&#xA;&lt;p&gt;स्वीकृता तेन सेत्यस्मात्तन्मत्या बाधनं यदि।&lt;br&gt;&#xA;अबाधनेऽस्याः स्वीकारात्तद्भिया बाधनं कथम्॥&lt;/p&gt;&#xA;&lt;p&gt;साध्यं न किञ्चिदिति चेद् बाधाया अपि साध्यता।&lt;br&gt;&#xA;साऽपि नेति वचो व्यर्थं  प्रश्नमात्रेऽपि किं फलम्॥&lt;/p&gt;&#xA;&lt;p&gt;फलं यदि गिरः क्वापि नान्यत्तच्चावबोधनात्।&lt;br&gt;&#xA;वाचः प्रत्यायने शक्ता नाक्षधूमादि सुन्दरम्॥&lt;/p&gt;</description>
    </item>
    <item>
      <title>07 व्याप्तिनिर्णयः</title>
      <link>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/07_vyAptinirNayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/07_vyAptinirNayaH/</guid>
      <description>&lt;p&gt;॥७॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;व्याप्तिनिर्णयः॥&lt;/p&gt;&#xA;&lt;p&gt;इह दहनादिना धूमादेरर्थान्तरस्य व्याप्तिस्तदुत्पत्तिलक्षणा। सा च विशिष्टान्वयव्यतिरेकग्रहणप्रवणविशिष्टप्रत्यक्षानुपलम्भसाधनेति न्यायः। अत्र च भट्टप्रभृतयो विप्रतिपद्यन्ते। तथा हि तेऽग्निमति प्रदेशे धूमस्य भूयोदर्शनं तद्वियुक्ते च तथैवादर्शनमित्यन्वयव्यतिरेकित्वं कल्पयाम्बभूवुः।&lt;br&gt;&#xA;ननु भूयसापि प्रवृत्ते दर्शनादर्शने घटकुलटादावुपलब्धो व्यभिचार इति चेत्। किमेतावता तत्राप्यनुमानमस्तु, तद्वद्वा धूमादावपि भा भूत्। प्रथमपक्षस्तावद् व्यभिचारादेव निरस्तः। द्वितीयो(ऽपि) व्यभिचारादेव। न ह्यन्यस्य व्यभिचारे धूमस्य किञ्चित्। तस्मादग्निधूमयोरव्यभिचारस्यासंभवे शतमपि तदुपपत्तयः तत्प्रसाधकविशिष्टप्रत्यक्षानुपलम्भा वा नानुमानोपयोगिनः। संभवे वा किं तदुत्पत्त्या तदुपयोगिना विशिष्टप्रत्यक्षानुपलम्भेन, दर्शनादर्शनाभ्यामेवाव्यभिचारसिद्धेः। तथा च काशिकाकारः प्राचीनानेकदर्शनजनितसंस्कारसहायेनचरमेण चेतसा धूमस्याग्निनियतत्वं गृह्यत इति॥&lt;/p&gt;&#xA;&lt;p&gt;त्रिलोचनस्त्वाह - प्रत्यक्षानुपलम्भयोर्विशेषविषयत्वात् कथं ताभ्यां सामान्ययोः संबन्धप्रतिपत्तिः। अथानग्निव्यावृत्तेनाधूमव्यावृत्तस्य संबन्धः प्रतीयत एवेति। ननु सोऽपि कस्य प्रमाणस्य विषयः। न तावत्प्रत्यक्षस्य, स्वलक्षणविषयत्वात्तस्य। नाप्यनुमानस्य, तस्यापि तत्पूर्वकत्वात्। न च व्यावृत्योः कश्चित्संबन्धः। अथ प्रत्यक्षपृष्ठभावी  विकल्पो दृष्टे भेदेऽभेदमध्यवस्यति, तदेव सामान्यम्। एवमपि विकल्पानां  न वस्त्वेन विषयः। अपि तु ग्राह्याकारः। स च न वस्तु। वस्तु तु तेषां परोक्षमेवेति, कथं तेनापि सम्बन्धग्रहः। अस्माकं तु भूयोदर्शनसहायेन मनसा तज्जातीयानां संबन्धो गृहीतो भवति। अतो धूमो नाग्निं व्यभिचरति। तद्‍व्यभिचारे धूम उपाधिरहितं संबन्धमतिक्रामेदिति हेतोविपक्षशङ्कानिवर्तकं प्रमाणमुपलब्धिलक्षणप्राप्तोपाधिविरहहेतुरनुपलम्भाख्यं प्रत्यक्षमेव। ततः सिद्धः स्वाभाविकः सम्बन्धः॥&lt;/p&gt;</description>
    </item>
    <item>
      <title>08 स्थिरसिद्धिदूषणम्</title>
      <link>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/08_sthirasiddhidUShaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/08_sthirasiddhidUShaNam/</guid>
      <description>&lt;p&gt;॥८॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;स्थिरसिद्धिदूषणम्॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;नमस्तारायै॥&lt;/p&gt;&#xA;&lt;p&gt;यद्योगादन्धवद्विश्वं संसारे भ्रमदिष्यते।&lt;br&gt;&#xA;सा कृपावशगैः पापा स्थिरसिद्धिरपास्यते॥&lt;/p&gt;&#xA;&lt;p&gt;इह परे सकलपदार्थस्थैर्यप्रसाधनार्थं प्रत्यक्षमनुमानमर्थापत्तिं (च) प्रमाणान्याचक्षते। तथा हि स एवायं घटस्फटिकादिरिति प्रत्यभिज्ञाख्यं प्रत्यक्षमुदीयमानं स्थैर्यमुत्थापयति। न चेदमप्रमाणमभिघातव्यम्। अप्रामाण्यं हि भवदप्रामाण्यकारणोपपत्त्या वा  भवेत्, प्रामाण्यलक्षणविरहाद् वा। यद्याद्यः पक्षः किमप्रामाण्यकारणम्, मिथ्यात्वमज्ञानं संशयो वा। न तावदत्र मिथ्यात्वम्। मिथ्यात्वं हि तद्विषये बाधकप्रत्ययाद् वा हेतूत्थदोषतो वा संभाव्येत। न तावद् बाधगन्धोऽपि संभवति, देशकालनरान्तरेष्वप्यसंभवात्। न चानवगतापि बाधा कदाचिदपि भविष्यतीति शङ्का युक्तिमती, निर्बीजशङ्कानुपपत्तेः।&lt;br&gt;&#xA;अवश्यं  शङ्कया भाव्यं नियामकमपश्यताम्।&lt;br&gt;&#xA;इति दत्तावकाशा संशयपिशाची लब्धप्रसरा न क्वचिन्नास्तीति नायं क्वचित्प्रवर्तेत। अन्ततः स्निग्धान्नपानोपयोगेऽपि मरणदर्शनेन सर्वत्र शङ्कानिवृत्तेः। तस्मात् प्रामाणिकलोकयात्रामनुपालयता यथादर्शनमेव  शङ्कनीयं नादृष्टपूर्वमपि। यदुक्तं कारिकायां&#xA;नाशङ्का निष्प्रमाणिका।&lt;br&gt;&#xA;इति। बृहट्टीकायामपि&#xA;उत्प्रेक्षेत हि यो मोहादज्ञातमपि बाधकम्।&lt;br&gt;&#xA;स सर्वव्यवहारेषु संशयात्मा क्षयं व्रजेत्॥&lt;/p&gt;</description>
    </item>
    <item>
      <title>09 चित्राद्वैतप्रकाशवादः</title>
      <link>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/09_chitrAdvaitaprakAshavAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/09_chitrAdvaitaprakAshavAdaH/</guid>
      <description>&lt;p&gt;॥९॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;चित्राद्वैतप्रकाशवादः॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;नमस्तारायै॥&lt;/p&gt;&#xA;&lt;p&gt;दिगेषा स्वपराशेषप्रतिवादिप्रसाधनी।&lt;br&gt;&#xA;चित्राद्वैतमताबोधध्वान्तस्तोमकदर्थिनी॥&lt;/p&gt;&#xA;&lt;p&gt;इह खलु सकलजडपदार्थराशौ प्रत्याख्याते निराकृते च निराकारविज्ञानवादे प्रतिहते चालीकाकारयोगिनि पारमार्थिकप्रकाशमात्रे सम्यगुन्मूलिते च साकारविज्ञानालीकत्वसमारोपे प्रतिसन्तानं च स्वप्नवदबाधितदेहभोगप्रतिष्ठाद्याकारप्रकाशमात्रात्मके जगति व्यवस्थिते यस्य यदा यावदाकारचक्रप्रतिभासं यद्विज्ञानं परिस्फुरति तस्य तदा तावदाकारचक्रपरिकरितं तद्विज्ञानं चित्राद्वैतमिति स्थितिः। तदेवं चित्रमद्वैतं विज्ञानमिति पदत्रयमिह प्रत्युपस्थितम्॥&lt;/p&gt;&#xA;&lt;p&gt;अत्र च विप्रतिपत्तिर्नाम किं चित्रतायामद्वैते विज्ञानत्वे सर्वत्रैवेति विकल्पाः॥&lt;/p&gt;&#xA;&lt;p&gt;न तावदसौ  चित्रस्वरूपानुसारिणी भवितुमर्हति, तन्मात्रस्य सर्वज्ञानुभवसिद्धत्वात्, अन्यथा शशविषाणादाविव जडमिदमलीकं विज्ञानं वेति विप्रतिपत्तीनामनवकाशप्रसङ्गात्। नापि विज्ञानत्वे विवादः कर्तुंमुचितः,&#xA;सहोपलम्भनियमाद्&#xA;इत्यादिना पूर्वमेव नीलादीनां साकारविज्ञानत्वप्रसाधनात्। अत एव सर्वत्रापि विमतिरसङ्गता, साकारविज्ञानसिद्धावेव चित्राद्वैतवादावतारात्। तस्माच्चित्रतेयमद्वैतविरोधिनीति व्यामोहादेकत्व एव विप्रतिप्रत्तिरिति तत्र प्रसाधनं साधनमिदमुच्यते॥&lt;/p&gt;</description>
    </item>
    <item>
      <title>10 सन्तानान्तरदूषणम्</title>
      <link>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/10_santAnAntaradUShaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/tipiTaka/shAstrapiTaka/pramANa/ratnakIrtinibandhAvalI/10_santAnAntaradUShaNam/</guid>
      <description>&lt;p&gt;॥१०॥&lt;/p&gt;&#xA;&lt;p&gt;॥&lt;/p&gt;&#xA;&lt;p&gt;सन्तानान्तरदूषणम्॥&lt;/p&gt;&#xA;&lt;p&gt;अथेह प्रकाशसहोपलम्भादिसाधनबलेन जडपदार्थराशावपास्ते नीलपीताद्यशेषपदार्थजाते च स्वचित्तप्रतिभासात्मनि स्वप्नमायादिवदद्वयरूपे सिद्धे सन्तानान्तरसदसत्तानिरूपणार्थमिदमारभ्यते।&lt;br&gt;&#xA;एवं हि केचिदाहुः। अस्त्येव सन्तानान्तरमनुमानप्रतीतम्। तथा हीच्छाचित्तसमनन्तरव्याहारव्यवहाराभासस्य दर्शनात् तदभावे चादर्शनादुपलम्भानुपलम्भसाधनमन्वयव्यतिरेकशरीरमिच्छाचित्तेन सह व्याहाराद्याभासस्य कार्यकारणभावमात्मसन्तानेऽवधार्येच्छाचित्तस्याप्रतिसंवेदनसमयेऽपि विच्छिन्नव्याहाराद्याभासदर्शनात् तत्कारणभूतमिच्छाचित्तमनुमीयमानं सन्तानान्तरमेव व्यवतिष्ठत इति।&lt;br&gt;&#xA;अत्रेदमालोच्यते। तदिच्छाचित्तं व्याहाराद्याभासस्य कारणतया व्यवस्थाप्यमानमनुमातुर्दर्शनयोग्यमथ दृश्यादृश्यविशेषणानपेक्षमिच्छामात्रम्। यदितावदाद्योविकल्पस्तदानुमातुर्दर्शनयोग्यत्वादिच्छाचित्तस्यानुमानकालेऽनुपलब्धिरभावमेव गमयतीत्यनुपलम्भाख्यप्रत्यक्षबाधितत्वात् क्वानुमानावकाशस्तस्य। यदि पुनरिच्छाचित्तमनुमानकालेऽप्यनुभूयेत, तदा किमस्यानुमानेन। अथैवमग्निधूमयोस्तदुत्पत्तिसिद्ध्यनन्तरं नगनिकुञ्जे धूममुपलभमानो नाग्निमप्यनुमिनुयात्, तत्राप्यग्नेरनुपलब्धिबाधितत्वात्, उपलम्भे चानुमानवैफल्यात्। नैवम्, अनुमानसमये देशविप्रकर्षवतो वह्नेर्दर्शनायोग्यत्वेन दृश्यानुपलब्धिविरहात्, अदृश्यानुपलम्भस्य चाभावसाधनत्वविरोधात्। इच्छाचित्तस्य तु नास्ति देशविप्रकर्षः। इच्छाचित्तं हि स्वसंबद्धमेवानुमातुर्दर्शनयोग्यम्, तस्य च देशादिविप्रकर्ष इत्यलौकिकमेतत्।&lt;br&gt;&#xA;अथ द्वितीयो विकल्पः। तथा हीच्छाचित्तमात्रं स्वपरसन्तानसाधारणदृश्यादृश्यविशेषणानपेक्षं व्याहाराद्याभासं प्रति कारणतयावधार्यते। तदवधारणं केन प्रमाणेन। व्याहाराद्याभासस्य हीच्छामात्राभावेऽभावं प्रतीत्य तदुत्पत्तिसिद्धिगवेषणा। न चेच्छामात्रस्य स्वपरसन्तानसाधारणस्य स्वसंवेदनेनान्येन वाभावः शक्यावगमः। यथा हि  वह्निमात्रस्य देशकालव्यवहितस्यापि धूमोत्पाददेशकालयोर्यदि स्यादुपलभ्येतैव मयेति संभावितस्यानुमातृपुरुषेन्द्रियप्रत्यक्षेणधूमोत्पादात् प्रागभावेऽवधार्यमाणस्तदुत्पत्तिसिद्धिमध्यासयतीति व्यवहितदेशकालस्यापि वह्नेर्धूममात्रं प्रति कारणत्वावधारणम्, स्वभावविप्रकृष्टस्य तु जठरभवादिसाधारणस्य सर्वथानुमातृपुरुषाशक्याभावप्रतीतिकस्य व्याप्तिबहिर्भाव एव। तथात्रापीच्छाचित्तं परसन्तानसाधारणमपि यावद्यदीय स्यादुपलभ्येतैव मयेति यदि संभावयितुं शक्येत तदा तद्‍व्यतिरेकसिद्धिद्वारेण कारणतयावधार्यते। केवलं स्वभावविप्रकृष्टे चित्तमात्रेऽस्तमितेयं कथेति॥&lt;/p&gt;</description>
    </item>
  </channel>
</rss>
